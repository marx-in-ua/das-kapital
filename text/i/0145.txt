до того пункту, де оплачену капіталом вартість робочої сили замі-
щується новим еквівалентом, то це є простий процес утворення
вартости. Коли процес утворення вартости триває поза цей пункт,
то він стає процесом зростання вартости.*

Далі, коли ми порівняємо процес утворення вартости й процес
праці, то побачимо, що останній полягає в корисній праці, яка
продукує споживні вартості. Рух розглядається тут якісно,
з боку його особливого характеру, мети й змісту. А в процесі
утворення вартости той самий процес праці з’являється перед
нами лише з кількісного боку. Тут ідеться тільки про час, що
його потребує праця для своєї операції, або тільки про час, що
протягом його витрачається робочу силу з користю. І товари,
що входять у процес праці, мають тут значення вже не як фун-
кціонально визначені речові фактори доцільно діющої робочої
сили. Їх береться до уваги лише як певні кількості упредметне-
ної праці. Чи міститься праця в засобах продукції, чи додана
вона робочою силою, тепер її береться до рахуби лише щодо
кількости часу її тривання. Вона становить стільки то годин,
днів і т. д.

Однак її береться до рахуби лише остільки, оскільки час,
витрачений на продукцію споживної вартости, є суспільно -
доконечний. А в цьому містяться різні умови. Робоча сила мусить
функціонувати за нормальних умов. Коли в суспільстві пря-
дільна машина є панівний засіб праці для прядіння, то робітни-
кові не можна давати прядки до рук. Він мусить діставати бавовну
нормальної якости, а не дрантя, яке щохвилини рветься. В про-
тивному разі йому довелося б в обох випадках на продукцію одного
фунта пряжі витрачати робочого часу більше за суспільно-
доконечний, але цей надлишковий час не утворив би вартости
або грошей. Однак, нормальний характер речових факторів праці
залежить не від робітника, а від капіталіста. Дальшою умовою
є нормальний характер самої робочої сили. В тому фаху, в якому
її вживається, вона мусить володіти звичайним пересічним сту-
пенем вправности, вмілости й швидкости. Але наш капіталіст
купив на ринку робочу силу нормальної якости. Ця сила мусить
витрачатись із звичайною пересічною мірою напруги, з суспільно-
звичайним ступенем інтенсивности. Капіталіст стежить так само
дбайливо за цим, як і за тим, щоб жодна хвилина не пропадала
марно без праці. Він купив робочу силу на певний реченець.
Він бажає одержати своє. Він не хоче бути окраденим. Нарешті—
і для цього цей самий пан має свій власний code pénal** — не
повинно бути жодного недоцільного споживання сировинного
матеріялу й засобів праці, бо змарнований матеріял або змарно-
вані засоби праці являють собою зайво витрачені кількості

* Вислів «процес зростання вартости» ( «Verwertungsprozess») у фран-
цузькому виданні тут, як і всюди далі, подано: «Production de plus
value», тобто «продукція додаткової вартости». Ред.

* * — карний кодекс. Ред.
