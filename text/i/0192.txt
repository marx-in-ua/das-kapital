джами, не кажучи вже про галун, пісок і інші приємні мінеральні
домішки. Тому, не зважаючи на її святість, «вільна торговля»,
«вільне» перед тим пекарство піддано під догляд державних
інспекторів (наприкінці парляментської сесії 1863 р.), і той самий
парляментський акт заборонив пекарським підмайстрам, молодшим
за 18 років, працювати між дев’ятою годиною вечора й п’ятою
годиною ранку. Останній додатковий пункт свідчить красно-
мовніш, ніж цілі томи, про надмірну працю в цій галузі промис-
ловости, що від неї віє такою патріярхальністю.

«Праця лондонського пекарського підмайстра починається
звичайно об 11 годині ночі. В цей час він робить тісто, дуже втом-
ний процес, що триває від 1/2 до 3/4 години залежно від величини
та якости печива. Потім він лягає на місильну дошку, що разом
з тим служить і за покришку діжі, де виробляється тісто, і заси-
нає на декілька годин, підклавши один лантух з-під борошна під
голову й накрившися другим. Після того починається швидка й
безупинна чотиригодинна праця: викидають із діжі тісто, важать
його, формують, садовлять до печі, виймають із печі й т. ін. Темпе-
ратура пекарні сягає 75 і навіть 90 градусів,* а в невеличких пекар-
нях вона скорше буває більша, аніж менша. Коли справу печення
хліба, булок тощо закінчено, починається розподілювання хліба;
значна частина робітників, скінчивши тількищо описану важку
нічну працю, протягом дня розносить хліб у кошах або розвозить
його на візках від одного дому до другого, а в переміжках іноді пра-
цює і в пекарні. Залежно від пори року та розміру підприємства
праця кінчається між першою й шостою годиною по півдні, тоді коли
інша частина підмайстрів працює в пекарні до пізнього вечора».78
«Підчас лондонського сезону підмайстри в пекарів Вестенда, що
продають хліб за «повну» ціну, реґулярно починають працювати
об 11 годині вночі і працюють коло печення хліба з однією або
двома часто дуже короткими перервами до 8 години найближчого
ранку. Потім до 4, 5, 6, а то навіть і до 7 години вони розносять
хліб або печуть бісквіти в пекарні. Після закінчення праці вони
відпочивають, засипаючи на 6 годин, часто лише на 5 або 4 години.
У п’ятницю праця завжди починається раніш, так щось о 10 годині
вечора, і триває без перестанку, чи то при виготовленні чи розно-
шуванні хліба, до 8 години вечора наступної суботи, алеж зде-
більшого до 4 або 5 години в ніч під неділю. І в першорядних
пекарнях, що продають хліб за «повну ціну», неділями знов таки
доводиться працювати протягом 4 — 5 годин, щоб підготовити
роботу наступного дня... Ще довший робочий день пекарських
підмайстрів у «underselling masters» (що продають хліб нижче
від повної ціни), а ці останні становлять, як це вже раніш за-
значено, більш ніж 3/4 лондонських пекарів, але праця їхня
майже цілком обмежена пекарнею, бо їхні майстри - хазяї, за
винятком постачання хліба до дрібних крамниць, продають хліб

78 Там же. «First Report etc.», р. VI.

* За Фаренгайтом; за Цельсієм це становить 24— 32 градуси, за
Реомюром —19 — 26 градусів. Ред.
