кремлення робітників від умов праці, перетворити на одному
полюсі суспільні засоби продукції та засоби існування на капі-
тал, а на протилежному — народню масу на найманих робітни-
ків, на вільних «працюючих бідняків»,— цей витвір мистецтва
сучасної історії.248 Коли гроші, як каже Ож’є, «родяться на
світ із природними кривавими плямами лише на одній щоці »,249
то капітал, що родиться на світ, прискає кров’ю й брудом від
голови до ніг із усіх своїх пор.250

7.    Історична тенденція капіталістичної акумуляції

На що ж сходить первісна акумуляція капіталу, тобто його
історична генеза? Оскільки вона не є безпосереднє перетво-
рення рабів і кріпаків на найманих робітників, отже, не є проста
зміна форми, вона означає лише експропріяцію безпосередніх
продуцентів, тобто розклад приватної власности, основаної на
власній праці.

248    Вислів «labouring poor»* подибуємо в англійських законах від
часу, коли кляса найманих робітників стає помітна. Labouring poor про-
тистоять, з одного боку, «idle poor»,** жебракам і т. ін., з другого боку,
тим робітникам, що не є ще цілком обскубані кури, а є ще власни-
ки своїх засобів праці. Із законів вислів «labouring poor» перейшов
до політичної економії, починаючи від Колпепера, Дж. Чайлда й ін.,
аж до А. Сміса й Ідна. По цьому можна судити, яка bonne foi *** в Ед-
мунда Берка,цього «execrable political cantononger»****, коли він вислів
«labouring poor» зве «execrable political cant».***** Цей сикофант, що,
бувши на утриманні англійської олігархії, відігравав ролю романтика про-
ти французької революції, так само, як на початку заворушень в Америці
він, бувши на утриманні північно - американських колоній, відігравав
ролю ліберала проти англійської олігархії, в дійсності був наскрізь орди-
нарним буржуа: «Закони торговлі є закони природи, отже, і закони са-
мого бога» (Е. Burke: «Thoughts and Details on Scarcity», ed. London
1800, p. 31,32). He диво, що він, вірний законам бога й природи, завжди
продавав себе самого на найкращому ринку ! У творах панотця Тукера —
Тукер був піп і торі, але зрештою цілком пристойна людина й путящий
політико - економ — можна знайти дуже гарну характеристику цього
Едмунда Берка за його ліберальних часів. При тій огидливій безхарак-
терності, яка панує тепер і побожно вірить у «закони торговлі», треба
знову й знов таврувати таких Берків, що від своїх наступників відріз-
няються лише одним — талантом !

249 Marie Augier: «Du Crédit Public», Paris 1842, p. 265.

259 «Капітал,— каже «Quarterly Reviewer»,— уникає заколотів
і сварок і з природи своєї боязкий. Це цілковита правда, алеж не вся
правда. Капітал боїться відсутности зиску або дуже малого зиску, як
природа боїться порожнечі. При відповідному зиску капітал стає відваж-
ним. При певних 10 процентах його можна вживати повсюди; при 20 про-
центах він стає жвавим; при 50 процентах він абсолютно готовий ризи-
кувати; за 100 процентів він топче ногами всі людські закони; 300 про-
центів — і немає такого злочину, що на нього він не ризикнув би, навіть
під загрозою шибениці. Коли заколоти й сварки дають зиск, він заохочує
і до заколотів і до сварок. Докази— контрабанда і торговля рабами».
(Т. J. Dunning: «Trades-Unions and Strikes», London 1860, p. 36).

* — працюючі бідняки. Peд.

** — біднякам - неробам. Peд.

*** — сумлінність. Peд.

****—огидливого політичного крамаря. Peд.

*****—огидливим політичним перекрученням. Ред.
