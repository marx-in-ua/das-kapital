а цілий механізм, що функціонує в мануфактурі, не має об’єк-
тивного кістяка, незалежного від самих робітників, капіталові
постійно доводиться боротися з непокірністю робітників. «Слабогці
людської натури,— вигукує наш приятель Юр,— є такі великі,
що чим робітник вправніший, тим він свавільніший, і тим тяжче
з ним поводитися, і, отже, тим більшої шкоди завдає він своїми
божевільними примхами цілому механізмові».84 Тому протягом
цілого мануфактурного періоду лунають скарги на брак дисци-
пліни в робітників.85 І якби в нас і не було свідчень тогочасних
письменників, то вже ті прості факти, що, починаючи від XVI віку,
аж до епохи великої промисловости, капіталові не вдається опа-
нувати цілий робочий час, який мав у своєму розпорядженні
мануфактурний робітник, що мануфактури недовговічні та що
вони разом з еміґрацією або іміграцією робітників полишають
свою осаду в одній країні і виринають в іншій,— вже ці факти
говорять нам більше, ніж цілі бібліотеки. «Порядок мусить бути
тим або іншим способом установлений»— вигукує 1770 р. не раз
уже цитований автор «Essay on Trade and Commerce».— «По-
рядку», лунає 66 років пізніше з уст д - ра Ендр’ю Юра, «порядку
бракувало в мануфактурі, що ґрунтувалася «на схоластичній
догмі поділу праці», і «Аркрайт створив порядок».

Разом з тим мануфактура не спромоглася ні охопити суспіль-
ну продукцію в повному її обсягу, ні революціонізувати її в
її корені. Як економічний витвір мистецтва високо підіймалася
вона вгору на широкій основі міського ремества та сільської до-
машньої промисловости. Її власна вузька технічна база на певному
ступені розвитку стала в суперечність до утворених нею самою
потреб продукції.

Одним із найдосконаліших витворів мануфактури була май-
стерня для продукції самих знарядь праці та особливо складних
механічних апаратів, які вже були тоді в ужитку. «Така май-
стерня,— каже Юр,— ставила перед очі поділ праці з його різно-
манітними ступенями. Свердло, різак, токарський варстат —
кожне мало свого власного робітника, ієрархічно зв’язаного з
іншими залежно від ступеня його вправности». Цей продукт
мануфактурного поділу праці породив, з свого боку, машини.
Ці останні знищують ремісничу діяльність як регулятивний
принцип суспільної продукції. Таким чином, з одного боку,
усувається технічну доконечність прив’язувати робітника на
цілий його вік до якоїсь частинної функції. З другого боку,
падають ті межі, що їх цей принцип ще ставив пануванню
капіталу.

84  Ure: «Philosophy of Manufacture», p. 20.

85  Сказане в тексті далеко більше стосується до Англії, ніж до Фран-
ції, а до Франції більше, ніж до Голляндії.
