(A. Smith: «Wealth of Nation», кн. І, розд. 8). Досі ми розглядали
лише одну особливу фазу цього процесу, ту, коли приріст капі-
талу відбувається за незмінного технічного складу капіталу.
Але цей процес іде поза межі цієї фази.

Скоро загальні основи капіталістичної системи вже дані, то
в перебігу акумуляції завжди постає такий момент, коли роз-
виток продуктивности суспільної праці стає наймогутнішою
підоймою акумуляції. «Та сама причина,— каже А. Сміс,—
яка підвищує заробітну плату, а саме збільшення капіталу,
спонукує до піднесення продуктивних здібностей праці й дає
змогу меншій кількості праці продукувати більшу кількість
продуктів». *

Залишаючи осторонь природні умови, як родючість ґрунту
тощо, і вправність незалежних продуцентів, що працюють ізольо-
вано, вправність, яка, однак, виявляється більше якісно, в якості
продукту, аніж кількісно, в масі продукту, ступінь суспільної
продуктивности праці виражається у відносній величині розміру
засобів продукції, що їх якийсь робітник протягом даного часу
перетворює на продукт з тим самим напруженням робочої сили.
Маса засобів продукції, що за їхньою допомогою він функціонує,
зростає разом з продуктивністю його праці. При цьому ці засоби
продукції відіграють двояку ролю. Зростання одних є наслі-
док, зростання інших — умова зростання продуктивности праці.
Наприклад, при мануфактурному поділі праці і при застосуванні
машин за той самий час перероблюють більше сировинного мате-
ріялу, отже, більша маса сировинного матеріялу й допоміжних
матеріялів увіходить у процес праці. Це — наслідок зростання
продуктивности праці. З другого боку, маса застосованих машин,
робочої худоби, мінерального добрива, дренажних труб і т. д.
є умова зростання продуктивности праці. Те ж саме стосується

* Замість останніх двох абзаців у першому німецькому виданні
тут читаємо таке:

«Розвинене в попередньому підрозділі має силу лише за тієї передумо-
ви, що в перебігу акумуляції відношення між масою засобів продукції і
масою робочої сили, що пускає їх у рух, лишається незмінним, отже,
за передумови, що попит на працю зростає відповідно до зростання капі-
талу. Це припущення фігурує в Адама Сміса в його аналізі акумуляції
як сама собою зрозуміла аксіома. [До певної міри воно завжди лишається
правильним, бо хоч і як можуть революціонізуватись технологічні умови
процесу продукції, всеж протягом коротшого або довшого періоду то в одній,
то в другій сфері продукції акумуляція капіталу, або поширення маштабу
продукції відбувається на вже даній технологічній базі. Отже, у цих ме-
жах попит на працю зростає разом з акумуляцією. Але сама наявна база
безупинно революціонізується].** В перебігу акумуляції відбувається
велика революція у відношенні між масою засобів продукції і масою ро-
бочої сили, що пускає їх у рух. Ця революція відбивається на мінливому
складі капітальної вартости, на її поділі на сталу і змінну складові ча-
стини, тобто на мінливому відношенні між її частинами, що перетво-
рюються на засоби продукції і на робочу силу». Ред.

** Заведене у прямі дужки Маркс з другого видання вилучив. Дальшу
фразу він тут починає так: «Але Адам Сміс недобачай, що в перебігу
акумуляції і т. д...». Ред.
