що міг примушувати восьмилітніх робітників-дітей не лише
надмірно працювати без перерви від другої до пів на дев’яту
годину вечора, але й голодувати!

«Так, серце його,
Як вексель каже!»152

Те, що фабриканти по-шейлоківському вхопилися за букву
закону 1844 р., оскільки він реґулює працю дітей, повинно було,
однак, тільки підготувати явний бунт проти цього самого закону,
оскільки він реґулює працю «підлітків і жінок». Пригадаймо, що
скасування «фалшивої Relaissystem» становить головну мету
й головний зміст цього закону. Фабриканти розпочали свій бунт
простою заявою, що пункти закону 1844 р., які забороняють до-
вільно вживати праці підлітків і жінок у довільно короткі
періоди п’ятнадцятигодинного фабричного дня, «були порівняно
нешкідливі (comparatively harmless) доти, доки робочий час
обмежувано 12 годинами.* Але за десятигодинного закону вони
є нестерпна кривда» (hardship).153 Тому вони байдужісінько
заявили інспекторам, що не зважатимуть на букву закону, і
самовладно знову запровадять стару систему.154 Це, мовляв,
буде в інтересах самих же робітників, спантеличених дурними
порадами, бо «дасть змогу платити їм вищу заробітну плату».
«Це однісінький можливий плян, щоб за десятигодинного закону
зберегти промислову перевагу Великобрітанії».155 «Можливо,
що за системи змін (Relaissystem) трохи важко викривати пору-
шення закону, але що з того? (what of that?) Хіба ж можна
великі промислові інтереси цієї країни розглядати як другорядну
річ заради того, щоб фабричним інспекторам і підінспекторам
заощадити трохи більше клопоту (some little trouble)».156

152 Природа капіталу лишається та сама так у його нерозвинених, як
і в розвинених його формах. У збірці законів, подиктованих території
Нової Мехіки впливом рабовласників незадовго перед початком амери-
канської громадянської війни, сказано: Робітник, оскільки капіталіст
купив його робочу силу, «є його (капіталіста) гроші» («The labourer
is his (the capitalist's) money»). Такий самий погляд був поширений і серед
римських патриціїв. Гроші, що визичали вони плебеєві-винуватцеві,
перетворювалися за допомогою його засобів існування на м'ясо й кров
винуватця. Тим то це «м’ясо й кров» було «їхніми грішми». Звідси шейло-
ківський закон 10 таблиць! Гіпотеза Ленґе, нібито кредитори-патриції
влаштовували час-від-часу по той бік Тібру бенкети, де подавано ва-
рене м’ясо винуватців, лишається так само невирішеною, як і гіпотеза
Давмера про християнське причастя.

153 «Reports etc. for 30 th April 1848». p. 28.

154    Так, між іншим, заявив філантроп Ешворд у своєму огидному
квакерівському листі до Леонарда Горнера («Reports etc., April 1849»,
р. 4).

155    Там же, стор. 134.

166 Там же, стор. 140.

* У французькому виданні цю фразу зредаґовано так: «Фабриканти
розпочали свій бунт простою заявою, що пункти закону 1844 р., які забо-
роняють досхочу вживати праці підлітків і жінок, примушуючи їх о якій
завгодно порі дня переривати і знову братися до праці, були порівняно
дрібницею доти, доки мав силу 12-годинний робочий час». («Le Capital,
etc.», v. I, ch. X, p. 124). Ред.
