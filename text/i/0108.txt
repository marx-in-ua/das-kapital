набирає у простій циркуляції, упосереднюють лише обмін това-
рів і зникають у кінцевому результаті руху. Навпаки, в циркуляції
Г — Т — Г функціонують обидва, товар і гроші, лише як різні
способи існування самої вартости: гроші як її загальна, товар
як її осібна, так би мовити, лише замаскована форма існування.11
Вартість постійно переходить з однієї форми в другу, ніколи не
зникаючи в цьому русі, і таким чином перетворюється на авто-
матичний суб’єкт. Коли фіксувати осібні форми виявлення, що
їх у кругобігу свого життя навпереміну набирає вартість, що
самозростає, то виходять такі визначення: капітал є гроші, капі-
тал є товар.12 Але в дійсності вартість стає тут суб’єктом процесу,
в якому вона, постійно змінюючи свою грошову форму на това-
рову й товарову на грошову, сама змінює свою величину, від-
штовхує себе як додаткову вартість від самої себе як первісної
вартости, самозростає. Бо рух, що в ньому вона прилучає до себе
додаткову вартість, є її власний рух, отже, її зростання є само-
зростання. Вона набула магічної якости плодити вартість через
те, що вона є вартість. Вона виплоджує живі діти або, принаймні,
несе золоті яйця.

Вартість як активний суб’єкт такого процесу, що в ньому
вона, то набираючи, то скидаючи грошову форму й товарову
форму, в цій зміні зберігає себе й зростає, потребує насамперед
самостійної форми, за допомогою якої констатується її тотожність
із нею самою. І цю форму вона має лише в грошах. Тому гроші
становлять вихідний і кінцевий пункт кожного процесу зростання
вартости. Вона дорівнювала 100 фунтам стерлінгів, вона тепер
є 110 фунтів стерлінгів і т. д. Але сами гроші мають тут силу
лише як одна з форм вартости, бо у неї їх дві. Не набравши това-
рової форми, гроші не стають капіталом. Отже, гроші тут не ви-
ступають проти товарів вороже, як за скарботворення. Капіталіст
знає, що всі товари, хоч якими обідраними вони виглядали б,
або хоч як погано вони пахли б, по вірі й правді є гроші, так би
мовити, євреї істинного обрізання, а до того ще й чудотворний
засіб із грошей робити більше грошей.

Коли в простій циркуляції вартість товарів супроти їхньої
споживної вартости набирає щонайбільше самостійної форми
грошей, то тут вона раптом виступає як субстанція, що процесує,
сама собою рухається, субстанція, що для неї товар і гроші обоє
є лише форми; навіть більше: замість репрезентувати відношення
товарів вона вступає тепер, так би мовити, у приватне відношення

11    «Не речовина становить капітал, а вартість цієї речовини» («Се
n’est pas la matière, qui fait le capital, mais la valeur de cette matière»).
(J. B. Say: «Traité d’Economie Politique», 3 - ème éd. Paris 1817, vol. II,
p. 429).

12    «Обігові гроші (!), що вжиті з продуктивною метою, є капітал»
(«Currency (!) employed to productive purposes is capital»). (Mac Leod:
«The Theory and Practice of Banking», London 1855, vol. I, ch. 1, p. 55).
«Капітал — це товари» («Capital is commodities»). (James Mill: «Ele-
ments of Political Economy», London 1821, p. 74).
