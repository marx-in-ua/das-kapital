мають однакову ціну, а та сама річ має змінну ціну, дарма що
споживна вартість цієї речі або потреба в ній не змінюються].*

Далі, через те, що мінова вартість і споживна вартість самії
по собі є величини неспільномірні, то вислови «вартість праці»,
«ціна праці здаються не більш іраціональними, аніж, напри-
клад, вислів «вартість бавовни», «ціна бавовни». До цього долу-
чається ще й те, що робітникові платять після того, як він дав
уже свою працю. Але в своїй функції засобу платежу гроші
навпісля реалізують вартість або ціну постаченого продукту,
отже, в даному випадку вартість або ціну постаченої праці.
Нарешті, та «споживна вартість» , що її робітник постачає капі-
талістові, є фактично не його робоча сила, а її функція, певна
корисна праця, праця кравця, шевця, прядуна й т. ін. Та обста-
вина, що та сама праця, з іншого боку, є загальний вартосте-
творчий елемент, ця властивість, якою вона відрізняється від усіх
інших товарів, лишається поза сферою звичайної свідомости.

Коли станемо на погляд робітника, що за свою дванадцяти-
годинну працю дістає, приміром, вартість, спродуковану шести-
годинною працею, скажімо 3 шилінґи, то для нього його двана-
дцятигодинна праця є справді засіб купівлі 3 шилінґів. Вартість
його робочої сили може змінятися разом із зміною вартости його
звичайних засобів існування, може підвищитися з 3 до 4 шилінґів,
або спасти з 3 до 2 шилінґів, або за незмінної вартости його робо-
чої сили її ціна може, в наслідок зміни відношення між попитом
і поданням, підвищитися до 4 шилінґів або зменшитись до 2 ши-
лінґів, але все одно він завжди дає 12 годин праці. Тим то кожна
зміна величини еквіваленту, що його він дістає, здається йому
неодмінно зміною вартости або ціни його 12 робочих годин.
Навпаки, ця обставина привела Адама Сміса, що розглядає
робочий день як сталу величину,29 до твердження, що вартість
праці є стала, дарма що вартість засобів існування змінюється
і той самий робочий день через це виражається для робітника
в більшій або меншій кількості грошей.**

Коли ми, з другого боку, візьмемо капіталіста, то він хоче
дістати якомога більше праці за якомога менше грошей. Тим то
практично його цікавить лише ріжниця між ціною робочої сили
й тією вартістю, яку створює її функціонування. Але він нама-
гається купувати всі товари якомога дешевше і завжди пояснює

29 Лише випадково, говорячи про відштучну плату, А. Сміс натяка<
на зміну робочого дня.

* Заведене у прямі дужки ми беремо з першого німецького ви-
дання. Ред.

** У французькому виданні Маркс тут наводить відповідну цитату:
«Хоч і як змінюється кількість дібр, що їх робітник дістає за свою
працю, ціна (виражена в праці), яку він платить, завжди лишається
однаковою. Дійсно, за цю ціну можна одного разу купити більшу кіль-
кість цих дібр, а другого — меншу; але змінюється тут вартість цих
дібр, а не вартість праці, яка їх купує... Однакові кількості праці
завжди мають однакову вартість» (A. Smith: «Wealth of Nations», кн. I,
розд. 5). Ред.
