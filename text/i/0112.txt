тут можна сказати: «де є рівність, там немає баришу».18 Правда,
товари можуть продаватись за цінами, що відхиляються від їхніх
вартостей, але це відхилення являє собою порушення закону
обміну товарів.19 У своїй чистій формі обмін товарів є обмін
еквівалентів, отже, він не є засіб збагачуватися через збіль-
шення вартости».20

Тому за спробами виставити товарову циркуляцію як джерело
додаткової вартости криється здебільшого quid pro quo, переплу-
тування споживної й мінової вартости. Приміром, у Кондільяка:
«Це неправда, що при обміні товарів рівна вартість обмінюється
на рівну вартість. Навпаки, кожний з обох контраґентів завжди
віддає меншу вартість за більшу. Коли б дійсно люди завжди
обмінювали рівні вартості, то не було б жодного виграшу ні для
одного з контраґентів. Однак, обидва вони виграють абож по-
винні вигравати. Але чому? Тому, що вартість речей полягає
лише в їхньому відношенні до наших потреб. Що для одного є
більше, для іншого є менше, і навпаки... Не можна припустити,
щоб ми подавали на продаж речі, доконечні для нашого спожи-
вання... Ми хочемо віддати некорисну для нас річ, щоб одержати
доконечну нам річ; ми хочемо віддати менше за більше... Природно
було дійти до висновку, що при обміні рівну вартість від-
дається за рівну вартість кожного разу, коли кожна вимінювана
річ за вартістю дорівнювала тій самій кількості грошей... Але
треба взяти до уваги ще й інший погляд: постає питання, чи не
обмінюємо ми обидва якийсь надлишок на дещо, доконечне для
нас.21 Ми бачимо, як Кондільяк не лише сплутує споживну
вартість з міновою вартістю, але й справді по - дитячому підсуває
суспільству з розвинутою товаровою продукцією такий стан речей,
за якого продуцент сам продукує свої засоби існування й подає
в циркуляцію тільки надлишок, надмір, що лишається після
задоволення власних потреб.22 А проте арґумент Кондільяка

18 «Dove è egualità, non è lucro». (Galiani: «Délla Moneta», y Custodi:
Parte Moderna, t. IV, p. 244).

19  «Обмін стає некорисним для однієї з сторін, коли якась побічна
обставина зменшує або збільшує ціну: тоді рівність порушується, але це
порушення постає з цієї причини, а не через обмін» ( «L’échange devient
désavantageux pour l’une des parties, lorsque quelque chose étrangère vient
diminuer ou exagérer le prix: alors l’égalité est blessée, mais la lésion pro-
cede de cette cause et non de l’échange»). (Le Trosne: «De l’Intérêt So-
cial», Physiocrates, éd. Daire, Paris 1846, p. 904).

20  «Обмін з природи своєї є договір рівности, коли за одну вартість
дають таку саму вартість, Отже, це не засіб для збагачення, бо тут
дають рівно стільки, скільки одержують». («L’échange est de sa na-
ture un contract d’égalité qui se fait de valeur pour valeur égale. Il n’est
donc pas un moyen de s’enrichir, puisque l’on donne autant que l’on
reçoit»). (Le Trosne: «De l’Intérêt Social», Physiocrates, éd. Daire, Paris
1846, p. 903).

21  Condillac: «Le commerce et le Gouvernement (1776). Edit. Daire
et Molinari y «Mélanges d’Economie Politique», Paris 1817, p. 267.

22  Тому ле Трон цілком слушно відповідає своєму приятелеві Кон-
дільякові: «У зформованому суспільстві не існує жодного надміру»
