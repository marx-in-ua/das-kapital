ринку, створеного великими відкриттями кінця XV століття.
Але середньовіччя залишило по собі дві різні форми капіталу,
що визрівають серед якнайрізніших суспільно - економічних
формацій і що їх перед епохою капіталістичної продукції вважа-
ється за капітал quand même * — лихварський капітал і купе-
цький капітал. «За теперішніх часів усе суспільне багатство
попадає спочатку до рук капіталіста... він платить ренту земель-
ному власникові, заробітну плату робітникові, податки й деся-
тину збирачеві й затримує для себе самого велику, в дійсності
найбільшу частину річного продукту праці, частину, що день-
у - день зростає. Капіталіста можна тепер розглядати як первіс-
ного власника цілого суспільного багатства, хоч жодний закон
не передав йому права на цю власність... Цю зміну щодо влас-
ности зумовлено тим, що брали проценти на капітал... і не менш
дивно, що законодавці цілої Европи хотіли перешкодити цьому
законами проти лихварства... влада капіталіста над цілим ба-
гатством країни — це цілковита революція в праві власности;
алеж яким законом, або якою низкою законів зумовлено цю
революцію?».239 Авторові слід було б пригадати, що революцій
не роблять за допомогою законів.

Перетворенню грошового капіталу, утвореного лихварством
і торговлею, на промисловий капітал заважав февдальний режим
на селі, цеховий режим у місті.240 Ці обмеження впали з роз-
пуском февдальних дружин, з експропріяцією й частинним зі-
гнанням сільської людности. Нова мануфактура постала в мор-
ських експортових гаванях або в таких пунктах усередині
країни, які були поза контролем старих міст і їхнього цехового
ладу. Звідси, в Англії, люта боротьба corporate towns ** проти
цих нових розсадників промисловости.

Відкриття копалень золота й срібла в Америці, винищення,
поневолення й поховання живцем тубільної людности в копаль-
нях, розпочате завоювання й розграбовування Східньої Індії,
перетворення Африки на загороду для комерційного полювання
на чорношкірих — така була світова зоря капіталістичної ери
продукції. Оці ідилічні процеси є головні моменти первісної
акумуляції капіталу. За ними слідом іде торговельна війна евро-
пейських націй, арена її — ціла земна куля. Ця війна починається
відпадом Нідерляндії від Еспанії, набирає велетенських розмірів
в англійській антиякобінській війні й ще тепер триває у війнах
проти Китаю за опій і т. ін.

239 «The Natural and Artificial Rights of Property Contrasted», Lon-
don 1832, p. 98, 99. Автор цієї анонімної праці — Т. Годжскін.

240 Ще 1794 р. дрібні виробники сукна Лідсу послали до парляменту
депутацію з проханням видати закона, що заборонив би купцям ставати
фабрикантами. (Dr. Aikn:«Description of the Country from thirty to forty
miles round Manchester», London 1795).

* — не зважаючи ні на що. Ред.

** — міст з цеховим корпоративним ладом. Ред.
