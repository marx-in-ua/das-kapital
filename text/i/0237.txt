незгладиму ганьбу англійської робітничої кляси те, що на своєму
прапорі проти капіталу, що мужньо боровся, за «повну волю
праці», вона написала «рабство фабричних законів».192

Франція поволі плентається за Англією. Треба було Лютне-
вої революції, щоб з’явився на світ дванадцятигодинний закон,193
що мав далеко більше хиб, ніж його англійський ориґінал. А, про-
те, французька революційна метода виявляє теж свої своєрідні
переваги. Одним замахом вона диктує всім майстерням і фабри-
кам однаково одну й ту саму межу робочого дня, тимчасом як
англійське законодавство проти волі то на цьому, то на тому
пункті робить під натиском обставин поступки, вишукуючи най-
певніший шлях, щоб вигадати якусь нову юридичну хитромуд-
рість.194 З другого боку, французький закон проголошує як
принцип те, що в Англії виборюють лише в ім’я дітей, неповно-
літніх і жінок, і чого тільки останніми часами домагаються як
загального права.195

У Сполучених штатах Північної Америки всякий самостій-
ний робітничий рух лишався паралізованим так довго, доки
одну частину республіки згиджувало рабство. Праця білошку-

192 Ure, французький переклад «Philosophie des Manufactures», Pa-
ris 1836, vol. II, p. 39, 40, 67, 77 etc.

193    B Compte Rendu* «Інтернаціонального Статистичного Кон-
ґресу в Парижі, 1855 р.» сказано, між іншим: «Французький закон,
що обмежує тривання денної праці по фабриках і майстернях 12 годинами,
не встановлює для цієї праці певних сталих годин (періодів часу); лише
для дитячої праці приписано період між 5 годиною ранку й 9 годиною ве-
чора. Тим то частина фабрикантів користується з права, яке дає їм
це фатальне замовчування, щоб примушувати працювати день - у - день
без перерви, хіба що за винятком неділь. Вони вживають для цього двох
різних змін робітників, що з них жодна не перебуває в майстерні більш,
ніж 12 годин, хоч продукція в підприємстві триває і вдень і вночі. Вимоги
закону задоволено, але чи задоволено також вимоги гуманности?» Окрім
«руйнаційного впливу нічної праці на людський організм», підкреслю-
ється також «фатальний вплив спільного перебування вночі обох статей
у тих самих скупо освітлених майстернях».

194    «Наприклад, у моїй окрузі в тому самому фабричному будинку
той самий фабрикант як білильник і фарбар підлягає «законові про білильні
й фарбарні», як перкалевиробник—«Printwork’s Act’ові» і як finisher—
«фабричному актові »... ( «Report of Mr. Baker» у «Reports etc. for 31 st
Oct. 1861 », p. 20). Перелічивши різні постанови цих законів і ускладнення,
що з того випливають, пан Бекер каже: «Ми бачимо, як важко забезпе-
чити виконання цих трьох парляментських законів, коли власник фабрики
захоче обійти закон». Але панам юристам це забезпечує процеси.

195    Так, фабричні інспектори зважуються, нарешті, сказати: «Ці
заперечення (капіталу проти законного обмеження робочого часу) повинні
впасти перед широким принципом прав праці... є пункт, після якого право
хазяїна порядкувати працею свого робітника припиняється, і сам робітник
може порядкувати своїм часом навіть тоді, коли ще немає мови про повне
виснаження його» ( «These objections must succumb before the broad
principle of the rights of labour... there is a time when the master’s right
in his workmann’s labour ceases and his time becomes his own, even if
there was no exhaustion in the question»). («Reports etc. for 31 st Oct.
1862», p. 54).

* — звіті. Ред.
