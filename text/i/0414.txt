часу зробив з вимогами 1842 р. Тому вже 1864 р., коли комісія
опублікувала лише частину своїх звітів, мануфактуру глиняних
виробів (включно й ганчарство), фабрикацію шпалер, сірників,
набоїв і пістонів, як і стриження оксамиту, підпорядковано
тим законам, що мали силу для текстильної промисловості!.
У троновій промові з 5 лютого 1867 р. тодішній кабінет торі
оголосив дальші біли, основані на прикінцевих пропозиціях
комісії, яка тимчасом 1866 р. закінчила свою працю.

15 серпня 1867 р. Factory Acts Extension Act, a 21 серпня і
Workshops Regulation Act дістали королівське затвердження;
перший закон реґулює великі, а останній — дрібні галузі про-
мисловосте.

Factory Acts Extension Act реґулює домни, залізообробні
заводи, міделиварні заводи, сталеливарні,- машинобудівельні за-
води, металеві майстерні, фабрики ґутаперчі, фабрики паперу,
скла, тютюну, далі, друкарні, палітурні і взагалі всі такі про-
мислові майстерні, де одночасно працює п’ятдесят або більше осіб
щонайменше протягом ста день на рік.

Щоб дати деяке уявлення про розміри охопленої цим законом
сфери, подамо тут деякі з установлених у ньому визначень:

«Ремество має (в цьому законі) означати: всяку ручну
працю, виконувану з професії або для заробітку, для або з
нагоди виготовлення, зміни, оздоблення, лагодження або оста-
точного оброблення на продаж будь - якого предмету або його
частини.

«Майстерня має означати: всяку кімнату або місце під дахом
або під голим небом, де дитина, підліток або жінка працює в
якомусь «реместві» і куди той, хто застосовує до праці таких
дітей, підлітків або жінок, має право входу й контролю.

«Занятий має означати: працювати в якомусь «реместві»,
за плату або без плати, в майстра або в одного з батьків, як це
докладніше визначено нижче,

«Батьки має означати: батько, мати, опікун або інша особа,
що має опіку або контроль над будь - якою... дитиною або під-
літком ».

Пункт сьомий, що визначає кару за вживання до праці дітей,
підлітків і жінок усупереч постановам цього закону, накладає
грошову кару не тільки на власника майстерні, усе одно, чи буде
ним хто з батьків, чи ні, але й на «батьків або інших осіб, які
опікають дитину, підлітка або жінку, або мають безпосередню
користь від їхньої праці».

Factory Acts Extension Act, що стосується до великих під-
приємств, далеко поступається проти фабричного закону в наслі-
док безлічі мізерних виняткових постанов і боязких компромісів
із капіталістами.

Workshops’ Regulation Act, мізерний у всіх своїх подробицях,
лишився мертвою буквою в руках міської й місцевої влади, якій
доручено його проведення в життя. Коли парлямент 1871 р.
відібрав від неї це уповноваження, щоб передати його фабричним
