боку, конче потрібно, щоб вартість, відмінно від різноманітних
тіл товарового світу, розвинулася в цю безглузду речову, але
разом з тим просто суспільну форму.62

Ціна є грошова назва упредметненої в товарі праці. Еквівалент-
ність товару й тієї кількости грошей, що її назва є його ціна, є,
отже, тавтологія,63 як і взагалі відносний вираз вартости товару
завжди є вираз еквівалентности двох товарів. Але, коли ціна
як покажчик величини вартости товару є покажчик його міно-
вого відношення до грошей, то звідси не випливає зворотне,
а саме, що покажчик мінового відношення товару до грошей
неодмінно є покажчик величини товарової вартости. Припустімо,
що на продукцію 1 квартера пшениці витрачається таку саму
кількість суспільно доконечної праці, що і на 2 фунти стерлін-
гів (близько 72 унції золота). Два фунти стерлінгів є тоді грошо-
вий вираз величини вартости квартера пшениці, або його ціна.
Але, коли обставини дозволять зазначити його ціну на 3 фунти
стерлінгів або примусять знизити її до 1 фунта стерлінгів, тоді
1 фунт стерлінгів є занадто малий, а 3 фунти стерлінгів занадто
великі як вирази величини вартости пшениці, а проте вони є
ціни пшениці, бо, поперше, вони є форма її вартости, гроші, а
подруге,— покажчики її мінового відношення до грошей. За
незмінних умов продукції або за незмінної продуктивної сили
праці на репродукцію 1 квартера пшениці мусить витрачатися
стільки ж суспільного робочого часу, як і раніш. Ця обставина
не залежить ані від волі продуцентів пшениці, ані від волі інших
посідачів товарів. Отже, величина вартости товару виражає до-
конечне, іманентне самому процесові творення товару відношення
до суспільного робочого часу. З перетворенням величини вар- 

62 Порівн. «Theorien von der Masseinheit des Geldes» в «Zur Kritik
der Politischen Oekonomie», S. 53. («Теорії про одиницю міри грошей»
в «До критики політичної економії». ДВУ, 1926 р., стор. 91). Фантазії
про підвищення або пониження «ціни монет», які сходять на те, що за-
конні грошові назви для фіксованих законом частин ваги золота та срібла
треба перенести державним актом на більші або дрібніші вагові частини
і відповідно до цього карбувати з 1/4 унції золота 40 шилінгів замість 20,—
ці фантазії, оскільки вони не є незграбними фінансовими операціями проти
державних і приватних кредиторів, а ставлять за мету досягти економіч-
них «цілющих ліків», вичерпно схарактеризував Детті в «Quantu-
lumcumque concerning Money. To the Lord Marquis of Halifax», 1682, так
що його безпосередні наступники, сер Дудлей Норт і Джон Льокк,
не кажучи вже про пізніших, могли лише вульгаризувати його
думки. «Коли б багатство народу,— каже він між іншим,— можна
було збільшити декретом вдесятеро, то дивно було б, чому такого декрета
давним-давно не видано нашими урядами» («If the wealth of a nation
could be decupled by a Proclamation, it were strange that such proclamations
have not long since been made by our Governors», стор. 3 його щойно зга-
даного твору).

63 «Або доведеться визнати, що вартість мільйона в грошах більша,
ніж така сама вартість у товарах» ( «Ou bien, il faut consentir à dire qu’une
valeur d’un million en argent vaut plus qu’une valeur égale en marchandises» )
(Le Trosne: «De l’Intérêt Social», p. 992), отже, «що дана вартість варта
більше, ніж рівна їй інша вартість» («qu’une valeur vaut plus qu’une valeur
égale»).
