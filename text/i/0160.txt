ється протилежне, під сталим капіталом, авансованим на про-
дукцію вартости, ми завжди розуміємо лише вартість зужиткова-
них у продукції засобів продукції.

Припустивши таку передумову, повернімось до формули

С=с+υ, яка перетворюється на С'=с+υ+m, а саме через це
перетворення й С перетворюється на С'. Відомо, що вартість ста-
лого капіталу лише знов з’являється в продукті. Отже, вартість,
дійсно новоспродукована в процесі, є відмінна від цілої вартости
продукту, добутої в процесі, тим то вона становить не
c+υ+m, або 410 фунтів стерлінґів + 90 фунтів стерлінґiв + 90 фунтів
стерлінґів, як то здається на перший погляд, а υ+m, або
90 фунтів стерлінґів + 90 фунтів стерлінґів, тобто не 590 фунтів
стерлінґів, а 180 фунтів стерлінґів. Коли б с, сталий капітал,
дорівнював 0, іншими словами, коли б існували такі галузі про-
мисловости, де капіталіст не мав би застосовувати жодних спро-
дукованих засобів продукції — ані сировинного матеріялу, ані
допоміжних матеріялів, ні знаряддя праці, а мав би застосову-
вати тільки такі матеріяли, які існують з природи, і робочу
силу, тоді на продукт не переносилося б жодної частини сталої
вартости. Тоді цей елемент вартости продукту, в нашому прикладі
410 фунтів стерлінґів, відпав би, але новоспродукована вартість
у 180 фунтів, що містить у собі 90 фунтів стерлінґів додаткової
вартости, лишалася б цілком такого самого розміру, як коли б
с являло собою найбільшу суму вартости. Ми мали б С=0+υ=υ,
і С', вирослий у своїй вартості капітал, дорівнював би υ+m, а
С' мінус С, як і раніш, дорівнювало б m. Навпаки, коли б m дорів-
нювало 0, іншими словами, коли б робоча сила, вартість якої
авансується у змінному капіталі, продукувала лише еквівалент,
тоді б С=с+υ і С' (вартість продукту)=с+υ+0, а тому С=С'.
Авансований капітал не зріс би своєю вартістю.

В дійсності ми вже знаємо, що додаткова вартість є лише наслі-
док тієї зміни вартости, яка відбувається з υ, з частиною капіталу,
перетвореною на робочу силу, що, отже, υ+m=Δυ (υ плюс
приріст υ). Але дійсна зміна вартости й відношення, в якому
змінюється вартість, затемнюються тим, що в наслідок зростання
складової змінної частини капіталу зростає також і ввесь авансова-
ний капітал. Він був 500, а стає 590. Отже, аналіза процесу в його
чистій формі вимагає, щоб ми цілком абстрагувалися від тієї
частини вартости продукту, в якій лише знов з’являється стала
капітальна вартість, тобто припустили, що сталий капітал с
дорівнює нулеві, і таким чином застосували той закон матема-
тики, що ним вона оперує змінними й сталими величинами, коли
стала величина тільки через додавання або віднімання зв’язана
із змінною.
