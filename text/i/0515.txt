й сировинні матеріали на її засоби праці, то фабричній промисло-
вості іде на користь і та додаткова кількість продуктів, яку
добувальна промисловість і рільництво створили без додаткової
витрати капіталу.

Загальний результат: захоплюючи обидва первісні джерела
багатства, робочу силу й землю, капітал набуває такої сили поши-
рюватись, що дозволяє йому поширювати елементи своєї акуму-
ляції поза межі, визначувані, як здається, його власною величи-
ною, тобто вартістю і масою вже випродукованих засобів про-
дукції, що в них він існує.

Другий важливий фактор акумуляції капіталу — це ступінь
продуктивности суспільної праці.

Із зростом продуктивної сили праці зростає й та маса продук-
тів, що в ній виражається певна вартість, отже, і додаткова вар-
тість певної величини. Якщо норма додаткової вартости не змі-
нюється або навіть спадає, але тільки повільніш, ніж зростає
продуктивна сила праці, то маса додаткового продукту зростає.
Тому за незмінного поділу додаткового продукту на дохід і до-
датковий капітал споживання капіталіста може зростати, не
зменшуючи фонду акумуляції. Відносна величина фонду аку-
муляції може навіть зростати коштом фонду споживання, тим-
часом як здешевлення товарів дає в розпорядження капіталістові
стільки ж або й більше засобів споживання. Але із зростом про-
дуктивности праці йде пліч - о - пліч, як ми бачили, здешевлення
робітника, отже, зростання норми додаткової вартости, навіть
коли реальна заробітна плата зростає. Ця остання ніколи не
зростає пропорційно до продуктивности праці. Отже, та сама
змінна капітальна вартість пускає в рух більше робочої сили,
а тому й більше праці. Та сама стала капітальна вартість вира-
жається в більшій кількості засобів продукції, тобто в більшій
кількості засобів праці, матеріялу праці й допоміжних матерія-
лів, отже, дає більше так продуктотворчих, як і вартостетворчих
елементів, або елементів, що вбирають у себе працю. Тому за
незмінної вартости додаткового капіталу й навіть тоді, коли
вона меншає, відбувається прискорена акумуляція. Не тільки
речево поширюється маштаб репродукції, але продукція додатко-
вої вартости зростає швидше, ніж вартість додаткового капіталу.

Розвиток продуктивної сили праці впливає також і на пер-
вісний капітал, або на капітал, що перебуває вже в процесі
продукції. Одна частина сталого капіталу, що функціонує, скла-
дається із засобів праці, як от машини тощо, які споживається,
а тому й репродукується або замінюється на нові екземпляри
того самого роду лише протягом довших періодів. Але щороку
частина цих засобів праці відмирає або досягає кінцевої мети
своєї продуктивної функції. Тому ця частина щороку перебуває
в стадії своєї періодичної репродукції або своєї заміни на нові
екземпляри того самого роду. Якщо продуктивна сила праці
розвивається у сфері народження цих засобів праці,— а вона
розвивається постійно разом із безупинним розвитком науки й
