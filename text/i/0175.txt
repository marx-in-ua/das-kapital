Сума доконечної праці й додаткової праці, періодів часу,
протягом яких робітник продукує еквівалент вартости своєї робочої
сили й додаткову вартість, становить абсолютну величину
його робочого часу — робочий день (working day).

РОЗДІЛ ВОСЬМИЙ
РОБОЧИЙ ДЕНЬ
1. Межі робочого дня

Ми виходили з тієї передумови, що робочу силу купується
й продається за її вартістю. Вартість її, як і вартість кожного
іншого товару, визначається робочим часом, потрібним на
її продукцію. Отже, коли на продукцію пересічних денних засобів
існування робітника потрібно 6 годин, то він мусить працювати
пересічно 6 годин на день, щоб продукувати щоденно свою робочу
силу, або щоб репродукувати вартість, яку він одержав при її
продажу. Доконечна частина його робочого дня становить тоді
6 годин; отже, за інших незмінних обставин, вона є дана величина.
Але цим іще величину самого робочого дня не дано.

Припустимо, що лінія a-------------b репрезентує тривання
або довжину доконечного робочого часу, приміром, 6 годин. Відповідно
до того, чи праця буде здовжена поза межі ab на 1, З,
6 годин і т. ін., ми матимемо три різні лінії:

Робочий день I
a------b-c

Робочий день II
a------b------c

Робочий день III
a------b----c

які репрезентують три різні робочі дні — 7, 9 і 12 годин. Лінія
здовження bc репрезентує довжину додаткової праці. А що робочий
день =ab+bc, або ac, то він змінюється разом із змінною
величиною bc. Тому що ab дано, то відношення bc до ab завжди
можна виміряти. Воно становить у робочому дні I 1/6, у робочому
дні II 3/6 і у робочому дні III 6/6 ab. Далі, через те що, відношення
(додатковий робочий час)/доконечний робочий час визначає норму додаткової вартости, то
останню дано цим відношенням. Вона становить для трьох різних
робочих днів відповідно 16 2/3, 50 і 100%. Навпаки, сама норма
додаткової вартости не дала б нам величини робочого дня. Коли
б, приміром, вона дорівнювала 100%, то робочий день міг би
тривати 8, 10 і 12 годин і т. ін. Вона показувала б, що обидві
складові частини робочого дня, доконечна праця й додаткова
праця є однаково великі, але не показувала б, яка велика кожна
з цих частин.

Отже, робочий день є не стала, а pмінна величина. Правда,
одну з його частин визначається робочим часом, потрібним для
постійної репродукції самого робітника, але його ціла величина
змінюється разом з довжиною, або триванням додаткової праці.
