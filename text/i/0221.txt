Їх урівняно в усьому з підлітками, їхній робочий час обмежено
12 годинами, нічну працю їм заборонено й т. ін. Отже, законодав-
ство вперше побачило себе примушеним безпосередньо й офіціяльно
контролювати й працю повнолітніх. У фабричному звіті 1844 —
1845 рр. говориться з іронією: «До нашого відома не дійшов
жоден випадок, щоб дорослі жінки нарікали на це встрявання
в їхні права».139 Робочий день дітей молодших від 13 років
скорочено до 6 1/2 і, серед певних умов, до 7 годин на день.140

Щоб усунути зловживання фалшивої «Relaissystem», закон
ухвалив, між іншим, такі важливі детальні постанови: «Робочий
день для дітей і підлітків треба рахувати з того моменту, що з
нього якась дитина або підліток починає уранці на фабриці
працювати». Так що, коли, приміром, А починає працю о 8 го-
дині ранку, а В о 10 годині, то робочий день для В мусить усе
таки кінчитися тією самою годиною, що й для А. Початок робочого
дня повинен показувати якийсь громадський годинник, напри-
клад, найближчий залізничний годинник, і з ним треба погоджу-
вати фабричний дзвін. Фабрикант має вивісити у фабриці надру-
ковану великими літерами об’яву з означенням годин початку,
кінця й перерв робочого дня. Дітей, що починають свою працю
перед 12 годиною ранку, забороняється вживати знов до праці
після 1 години по півдні. Отже, післяобідня зміна мусить скла-
датися з інших дітей, ніж передобідня. 1 1/2 години на їжу мусять
бути призначені для всіх робітників, що стоять під охороною за-
кону, в одну й ту саму пору дня, при чому одна година, принаймні,
перед третьою годиною по півдні. Дітей або підлітків забороня-
ється вживати до роботи більш як 5 годин перед першою годиною
по півдні, якщо їм не дається принаймні півгодинної перерви на
їжу. Дітям, підліткам і жінкам не можна в час, призначений на
їжу, лишатися у фабричному приміщенні, де відбувається який-
будь процес праці, і т. ін.

Ми бачили, що ці дрібничкові постанови, які з такою військо-
вою одноманітністю за ударом дзвону реґулюють час, межі й
перерви праці, зовсім не були продуктом парляментських вига-
док. Вони поволі розвивалися з обставин, як природні закони
сучасного способу продукції. Формулювання їх, офіціяльне
визнання й проголошення державою були результатом довго-
часної клясової боротьби. Одним із найближчих наслідків їх
було те, що у практиці й робочий день дорослих фабричних робіт-
ників-чоловіків підведено під ті самі обмеження, бо в більшості
процесів продукції не можна обійтися без співробітництва дітей,
підлітків і жінок. Тим то, взагалі і в цілому, протягом періоду
від 1844 до 1847 рр. дванадцятигодинний робочий день набув за-
гальної й однакової сили по всіх галузях промисловости, що
підлягали фабричному законодавству.

139    «Reports etc. for 30 th Sept. 1844», p. 15.

140    Закон дозволяє вживати праці дітей протягом десятьох годин,
коли вони працюють не щоденно, а через день. Взагалі ж це застереження
лишилося без наслідків.
