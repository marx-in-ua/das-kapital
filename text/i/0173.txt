Коли дійсно вдарить ваша «остання годинонька», пригадайте
собі оксфордського професора. А тепер я бажаю собі ближчого

мисловости, велич англійського світового ринку, то д-р Ендр’ю Юр довів
іще понад те, що, коли фабричних дітей і молодь нижче 18 років не зами-
кати на цілі 12 годин у теплій і чистій моральній атмосфері фабричної май-
стерні, а на «одну годину» раніш виганяти їх на холодний, незатишний
і розпусний зовнішній світ, то ледарство й розпуста відберуть у них ду-
шевне здоров’я. Від 1848 р. фабричні інспектори у своїх піврічних «Re-
ports» невтомно дратують фабрикантів «останньою» годиною, «фатальною
годиною». Так, пан Хоуел у своєму фабричному звіті з 31 травня 1855 р.
каже: «коли б нижчеподаний хитромудрий розрахунок (він цитує Се-
ніора) був правильний, тоді кожна бавовняна фабрика в Об’єднанім Коро-
лівстві, почавши від 1850 р., працювала б собі на втрату». («Reports of
the Inspection of Factories for the half year ending 30 th April 1855»,
p. 19, 20). 1848 p., коли десятигодинний біл пройшов через парлямент,
фабриканти сільських пряділень льону, розкиданих поміж графствами
Дорсет і Самерсет, примусили декотрих робітників до контрпетиції, в якій,
між іншим, сказано: «Ми, прохачі - батьки, думаємо, що одна додаткова
вільна година не може мати ніякого іншого наслідку, як хіба демораліза-
цію наших дітей, бо ледарство є початок усякої розпусти». Фабричний
звіт з 31 жовтня 1848 р. зауважує з приводу цього: «Атмосфера пряділень
льону, де працюють діти цих чеснотно-ніжних батьків, до того пере-
повнена порохом і частинками волокон із сировинного матеріялу, що
надзвичайно неприємно пробути в прядільні навіть 10 хвилин, бож ви не
можете зробити цього, не діставши дуже прикрого почуття, що ваші очі,
вуха, ніздрі й рот миттю набиваються хмарою пилюги з льону, від якої
ніде заховатись. Сама праця через гарячкову швидкість машин потребує
невсипущої вправности й невсипущого руху під контролем невтомної
уваги, і, здається, трохи жорстоко примушувати батьків уживати висло-
вів «лінощі» щодо власних дітей, які, за винятком часу на їжу, 10 повних
годин прикуті до такої праці в такій атмосфері... Ці діти працюють
довше, ніж рільничі наймити по сусідніх селах... Таке безжалісливе ба-
зікання про «ледарство й розпусту» треба заплямувати як щонайбіль-
ший cant * і щонайбезсоромніше лицемірство... Та частина суспільства,
що приблизно перед дванадцятьма роками обурювалась на ту певність,
з якою публічно й цілком серйозно проклямовано за санкцією висо-
кого авторитету, нібито ввесь «чистий прибуток» фабриканта походить
з «останньої години праці», і що тому скорочення робочого дня на одну
годину нищить чистий прибуток,— ця частина суспільства, кажемо ми,
ледве чи повірить власним очам, побачивши, що цей ориґінальний винахід
про чесноти «останньої години» від того часу поліпшено остільки, що вона
рівномірно містить у собі і «мораль», і «зиск», так що коли тривання ди-
тячої праці скоротити до повних 10 годин, то одночасно з чистим прибут-
ком їхніх наймачів зникне й моральність дітей, бо одне й друге залежить
від цієї останньої, цієї фатальної години». («Reports of Insp. of Fact. for
31 st October 1848», p. 101). Той самий фабричний звіт потім наводить
зразки «моралі» й «чесноти» цих панів фабрикантів, їхніх каверз, хитро-
щів, приман, погроз, підробів і т. ін., що їх вони вживають, щоб примусити
небагатьох цілком занепалих робітників підписувати подібні петиції та ви-
давати їх потім перед парляментом за петиції цілої галузі промисловости,
цілих графств.— Надзвичайно характеристичний для сучасного стану
так званої економічної «науки» є той факт, що ні сам Сеніор, який згодом
собі на честь енерґійно виступив за фабричне законодавство, ні його пер-
вісні й пізніші супротивники не змогли розібратися в помилкових виснов-
ках з «ориґінального винаходу». Вони апелювали до фактів і досвіду. Але
why й wherefore ** лишилося для них таємницею.

* — святошство. Ред.

** — як і чому. Ред.
