машин».164 1844 р. лорд Ешлей, нині граф Шефтсбері, подав
у Палаті громад ось такі документально обґрунтовані дані:

«Праця робітників, занятих у фабричних процесах, нині утроє
більша, ніж тоді, як заведено такі операції. Безперечно, машини
виконали працю, що заміняє жили й мускули мільйонів людей,
але вони також навдивовижу (prodigiousli) збільшили працю
людей, підбитих під їхній страшний рух... Ходити за парою
мюлів туди й назад протягом 12 годин, при прядінні пряжі
№ 40 — така праця 1815 р. вимагала 8 миль ходьби. 1832 р.
дистанція, яку доводилося проходити протягом 12 годин, слід-
куючи за 2 мюлями при прядінні того самого нумера, становила
20 миль, а часто й більше. 1815 р. прядунові доводилося робити
коло кожного мюля за 12 годин 820 витягувань, що давало за-
гальну суму в 1.640 витягувань за 12 годин. 1832 р. прядунові
доводилося робити протягом свого дванадцятигодинного робочого
дня 2.200 витягувань коло кожного мюля, разом 4.400; 1844 р.
коло кожного мюля 2.400, разом 4.800 витягувань, а в деяких
випадках потрібна ще більша маса праці (amount of labour)...
Ось у мене в руках другий документ з 1842 р., з якого видно,
що праця проґресивно збільшується не тільки через те, що дово-
диться проходити більшу дистанцію, а ще й через те, що кількість
продукованих товарів більшає, тимчасом як число рук про-
порційно меншає: і далі, через те, що тепер часто прядеться гіршу
бавовну, яка вимагає більшої праці... В чухральному відділі
теж дуже збільшилася праця. Тепер одна особа виконує таку
працю, яку раніш розподіляли на дві особи... У ткацькому від-
ділі, в якому працює велике число осіб, здебільшого жіночої
статі, в наслідок більшої швидкості! машин праця зросла за
останні роки на повні 10%. 1838 р. за тиждень випрядали 18.000
hanks,* 1843 р. це число дійшло 21.000. 1819 р. число picks **
при паровому ткацькому варстаті становило 60 на хвилину, 1842 р.
воно становило 140, а це свідчить про дуже велике зростання
праці».165

За цієї дивовижної інтенсивности, якої праця досягла при па-
нуванні закону про дванадцятигодинний робочий день ще 1844 р.,
здавалася правдивою заява англійських фабрикантів про те,
що всякий дальший поступ у цьому напрямі неможливий, а
тому і всяке дальше зменшування робочого часу ідентичне із
зменшенням продукції. Що їхні міркування були правдиві лише
на позір, це найкраще доводить дане в той самий час свідчення
невтомного цензора фабрикантів, фабричного інспектора Леонарда
Горнера:

164 John Fielden : «The Curse of the Factory System», London
1836, p. 32.

165 Lord Ashley: «The Ten Hours’ Factory Bill, Speech of the 15 th
March», London 1844, p. 6 — 9 j далі.

* — мотків. Ред.

**— ударів човника. Ред.    *
