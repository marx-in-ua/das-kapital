При багатьох ручних знаряддях ріжниця поміж людиною як
простою рушійною силою та як робітником, що виконує власне
ручну роботу, має почуттьово сприйману форму. Наприклад,
при самопряді нога діє лише як рушійна сила, тимчасом як рука,
що працює коло веретена, смикає та крутить, виконує власне
операцію прядіння. Саме цю останню частину ремісничого інстру-
менту захоплює насамперед промислова революція, залишаючи
людині поряд нової праці — наглядати за машиною та виправляти
своїми руками її хиби — насамперед ще й суто механічну ролю
рушійної сили. Навпаки, знаряддя, на які людина з самого початку
діє лише як проста рушійна сила,— приміром, крутячи корбою
млина,92 помпуючи, підіймаючи та спускаючи ручку ковальського
міха, товчучи в ступі й т. ін.,— передусім викликають вживання
тварин, води, вітру93 як рухових сил. Почасти за мануфактур-
ного періоду, а спорадично вже задовго перед ним ці знаряддя
розвиваються на машини, алеж вони не революціонізують спо-
собу продукції. Що вони навіть у своїй ремісничій формі вже є
машини, це виявляється в періоді великої промисловости. Смоки,
приміром, якими голляндці викачали 1836 — 37 рр. воду з Гаар-
лемського озера, були сконструйовані за принципом звичайних
смоків з тією лише відміною, що їхнім толокам надавали руху не
людські руки, а циклопічні парові машини. Звичайний та дуже
неудосконалений ковальський міх ще й тепер іноді в Англії пе-
ретворюють на механічний повітряний смок, сполучаючи його
ручку з паровою машиною. Сама парова машина, така, як її
винайдено наприкінці XVII віку, за мануфактурного періоду,
та якою вона і далі існувала до початку 80 років XVIII віку,94
не викликала жодної промислової революції. Навпаки, саме ство-
рення виконавчих машин зробило зреволюціонізоваиу парову
машину доконечною [а тому й можливою].* Скоро тільки людина,
замість діяти на предмет праці знаряддям, діє лише як рушійна
сила на виконавчу машину, то втілення цієї рушійної сили в
людські мускули стає випадковим, і вода, вітер, пара і т. д. можуть

92    Мойсей - єгиптянин каже: «Не зав’язуй рота волові, коли він моло-
тить». Навпаки, християнсько - германські філантропи клали на шию
кріпакові, якого вони вживали як рушійну силу для млина, великі де-
рев’яні кола, щоб він не міг рукою підносити борошна до рота.

93    Почасти брак природних водоспадів, почасти боротьба з надміром
стоячої води примусили голляндців використовувати вітер як рушійну
силу. Самий вітряк голляндці перейняли від Німеччини, де цей винахід
викликав «ввічливу» боротьбу між шляхтою, попами та імператором за те,
кому з них трьох «належить» вітер. Повітря закріпачує, казали в Німеч-
чині, тимчасом як Голляндію вітер зробив вільною. Що він тут закрі-
пачував, так це не голляндців, а землю для голляндців. Ще 1836 р.
в Голляндії вживали 12.000 вітряків у 6.000 кінських сил, щоб захистити
дві третини країни, не дати їм знову перетворитися на болото.

94    Правда, її вже дуже поліпшив Ватт за допомогою його першої
так званої парової машини простого чину, але в цій формі вона лиша-
лася простою машиною піднімати воду та ропу.

* Заведене у прямі дужки ми беремо з першого німецького ви-
дання. Ред.
