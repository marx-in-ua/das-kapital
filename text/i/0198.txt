4.    Денна й нічна праця. Система змін

З погляду процесу зростання вартости сталий капітал, засоби
продукції існують лише на те, щоб вбирати в себе працю і з кож-
ною краплею праці — відповідну кількість додаткової праці.
Якщо вони цього не роблять, то вже саме їхнє існування становить
для капіталіста неґативну втрату, бо ж протягом того часу,
коли вони лежать без діла, вони репрезентують марно авансо-
ваний капітал: утрата ця стає позитивною, скоро тільки на по-
новлення перерваної продукції треба додаткових витрат. Здов-
ження робочого дня поза межі природного дня геть аж у ніч діє
лише як паліятив, лише приблизно заспокоює вампірову спрагу
живої крови праці. Тому присвоєння праці протягом усіх 24 го-
дин доби є іманентне прагнення капіталістичної продукції. А що
фізично неможливо день і ніч безупинно висисати ті самі робочі
сили, то, щоб перемогти фізичні перешкоди, потрібно зміни робо-
чих сил, споживаних вдень і вночі, зміни, яка допускає різні
методи, наприклад, її можна зорганізувати так, що частина робо-
чого персоналу один тиждень працює вдень, а другий тиждень
вночі й т. ін. Як відомо, така система змін, таке перемінне госпо-
дарство панувало за часів юнацького розцвіту англійської ба-
вовняної промисловости і т. ін., і процвітає в наші часи, між
іншим, на бавовняних прядільнях Московської губерні. Як сис-
тема цей 24 - годинний процес продукції існує ще й нині в багатьох
досі «вільних » галузях промисловости Великобрітанії, між іншим
у домнах, кузнях, вальцювальних та інших металевих мануфакту-
рах Англії, Велзу й Шотляндії. Робочий процес охоплює тут,
окрім 24 годин шістьох робочих днів, здебільшого ще й 24 години
неділі. Робітники складаються з чоловіків та жінок, дорослих
і дітей обох статей. У віці дітей і молоді є всі переходові сту-
пені від 8 (в деяких випадках від 6) до 18 років. 92 У деяких га-
лузях дівчата й жінки працюють уночі разом із чоловічим пер-
соналом.93

92    «Children’s Employment Commission». Third Report. London
1864, p. IV, V, VI.

93 «Так у Стафордшірі, як і в південному Велзі, молоді дівчата й жінки
працюють у кам’яновугляних копальнях та коксувальнях не лише вдень,
а й уночі. У звітах, подаваних до парламенту, не раз зазначувано це
явище як причину великого й загальновідомого лиха. Ці жінки, що пра-
цюють разом із чоловіками й ледве відрізняються від них своїм одягом,
покриті брудом і сажею, наражаються на небезпеку згубити свій мораль-
ний характер через утрату самоповаги, а це є неминучий наслідок їхньої
нежіночої праці». («Both in Staffordshire and in South Wales young girl
and women are employed on the pit banks and on the coke heaps, not only
by day, but also night. This practice has been often noticed in Reports pre-
sented to Parliament, as being attended with great and notorious evils.
These females, employed with the men, hardly distinguished from them
in their dress, and begrimed with dirt and smoke, are exposed to the dete-
rioration of character arising from the loss of self - respect which can hardly
fail to follow from their unfeminine occupation»). (Там же, 194, p. XXVI.
Порівн. Fourth Report (1865), 61, p. XIII). Те саме й на гутах.
