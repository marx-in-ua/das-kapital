рає супроти нього форми засобів платежу, авансованих йому
від третьої особи за його працю. Зате і його неоплачена приму-
сова праця ніколи не набирає форми добровільної та оплаченої
праці. Коли завтра поміщик присвоїть собі поле, робочу ху-
добу, насіння, коротко — засоби продукції селянина - кріпака,
то цей останній відтепер муситиме продавати свою робочу силу
сеньйорові. За інших незмінних обставин він, як і раніш, пра-
цюватиме 6 днів на тиждень: 3 дні на себе, 3 дні на колишнього
сеньйора, що тепер перетворився на пана-наймача робітників.
Як і раніш, він споживатиме засоби продукції як засоби проду-
кції і переноситиме їхню вартість на продукт. Як і раніш, певна
частина продукту ввіходитиме в репродукцію. Але так само як
панщанна праця набирає форми найманої праці, так само й ро-
бочий фонд, що його, як і раніш, продукує й репродукує селянин-
кріпак, набирає форми капіталу, авансованого селянинові від
колишнього сеньйора. Буржуазний економіст, що його обме-
жений мозок не може відокремити форму виявлення від того, що
в ній виявляється, заплющує очі перед тим фактом, що навіть
ще й тепер на земній кулі робочий фонд лише винятково ви-
ступає у формі капіталу.4

Правда, змінний капітал втрачає характер вартости, авансо-
ваної із власного фонду капіталіста,4а лише тоді, коли ми розгля-
датимемо процес капіталістичної продукції в безперервній течії
його відновлення. Однак цей процес мусить десь і колись поча-
тися. Тому, з того погляду, що його ми досі трималися, річ
імовірна, що капіталіст якогось часу за допомогою якоїсь пер-
вісної акумуляції, незалежної від чужої неоплаченоі праці,
став посідачем грошей і тому міг виступити на ринку як
покупець робочої сили.* А втім проста безперервність капіталі-

4 «Засоби існування робітників авансуються капіталістами робіт-
никам навіть менше, ніж на одній четвертині земної кулі». (Richard
Jones: «Textbook of Lectures on the Political Economy of Nations», Hert-
ford 1852, p. 16).

4a «Хоч мануфактурний робітник дістає свою заробітну плату як
аванс від хазяїна, проте фактично це не коштує хазяїнові ніяких витрат,
бо сума цієї заробітної плати звичайно повертається назад разом із зи-
ском у підвищеній вартості речі, на яку вжито цю працю» («Though the
manufacturer has his wages advanced to him by his master, he in rea-
lity costs him no expense, the value of these wages being generally res-
tored, together with a profit, in the improved value of the subject ліроп
which his labour is bestowed»). (A. Smith: «Wealth of Nations», b. II,
ch. 3, p. 355).

* У французькому виданні замість останніх двох речень читаємо
таке: «Однак, раніше ніж відновитися, цей процес мусив був початися
й тривати певний відтинок часу, протягом якого робітник не міг ще бути
оплачений з його власного продукту, ані жити з повітря. Отже, чи не слід
було б нам припустити, що капіталістична кляса, з’явившись уперше
на ринку праці, вже нагромадила своєю власною працею та власними
заощадженнями скарби, що дали їй змогу авансувати робітникам засоби
існування у формі грошей. Погодьмось покищо на таке рішення цієї
проблеми, яку ми докладніше розглянемо в розділі про так звану первісну
акумуляцію». («Le Capital etc.», v. I, ch. XXIII, p. 248 — 249). Ped.
