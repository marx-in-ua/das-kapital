й т. ін. Наприклад, у виробництві модного вбрання, де праця
здебільша вже була зорганізована, переважно у формі простої
кооперації, швацька машина спочатку становить лише новий
фактор мануфактурного виробництва. В кравецтві, виробництві
сорочок, у шевстві й т. ін. перехрещуються всі форми. Тут —
власне фабричне виробництво. Там — посередники дістають сиро-
винний матеріял від капіталіста en chef та гуртують коло швацьких
машин по «комірках» і «горищах» 10 — 50, а то й більше найманих
робітників. Нарешті, як то буває при всіх машинах, які не
являють собою розчленованої системи й які можна застосовувати
в карликовому розмірі, ремісники або домашні робітники із
своєю власного родиною або за участю небагатьох чужих робіт-
ників уживають швацьких машин, що їм самим і належать.270
В Англії тепер фактично переважає така система, що капіталіст
концентрує значне число машин у своїх будівлях і потім розпо-
діляє машиновий продукт для дальшого оброблення серед армії
домашніх робітників.271 Однак строкатість переходових форм
не заховує тенденції до перетворення на фабричне виробництво
у власному значенні. Цю тенденцію живить сам характер шва-
цької машини, що її придатність до різноманітного вжитку штов-
хає до сполучення відокремлених раніш галузей продукції в
тому самому будинку й під командою того самого капіталу; її
живить та обставина, що попереднє зшивання й деякі інші опе-
рації найдоцільніше виконувати там, де стоїть машина; нарешті,
її живить неминуча експропріяція ремісників і домашніх робіт-
ників, що продукують власними машинами. Ця доля спіткала
їх уже почасти тепер. Невпинний зріст маси капіталу, вкладеного
у швацькі машини,272 спонукує збільшувати продукцію та спри-
чинює на ринку застої, що дає сигнал домашнім робітникам про-
давати швацькі машини. Перепродукція самих таких машин при-
мушує продуцентів, які потребують збуту, віддавати їх на прокат
за тижневу плату, і цим самим вона утворює вбивчу конкуренцію
для дрібних власників машин.273 Постійні зміни конструкції,
що все ще тривають далі, та здешевлення машин так само постійно
знецінюють старі екземпляри машин і дають змогу вживати їх
із зиском тільки великим капіталістам, що купують їх масами
по неймовірно низьких цінах. Нарешті, тут, як і в усіх подібних
процесах перевороту, вирішальне значення має заміна людини
паровою машиною. Вживання парової сили натрапляє спочатку
на суто технічні перешкоди, як от двигіт машин, труднощі щодо

270    Цього немає в рукавичництві й т. ін., де становище робітників
ледве можна відрізнити від становища павперів.

271    «Children’s Employment Commission. 2 nd Report 1864», p. 2,
n. 122.

272    В Лейчестері в самому лише чобітно - шевському виробництві,
що продукувало на гуртовий продаж, уже 1864 р. вживалося 800 швацьких
машин.

273    «Children’s Employment Commission. 2 nd Report 18о4», p. 84,
n. 124.
