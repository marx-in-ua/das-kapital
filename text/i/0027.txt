визначено як працю, рівнозначну кожній іншій людській праці,
хоч яку натуральну форму має ця остання, отже, однаково, чи
упредметнюється вона в сурдуті, чи в пшениці, в залізі, чи в
золоті й т. ін. Тому полотно через свою форму вартости перебуває
тепер у суспільному відношенні вже не лише до якогось одного
тільки іншого роду товару, а до цілого товарового світу. Як
товар воно є громадянин цього світу. Разом з цим безмежний ряд
його виразів показує, що для вартости товарів байдуже, яка є
осібна форма споживної вартости, що в ній вона виявляється.

У першій формі: 20 метрів полотна = 1 сурдутові може бути
випадковим той факт, що ці два товари є вимінні в певному кіль-
кісному відношенні. Навпаки, в другій формі одразу ж проступає
захована в ній основа, яка посутньо різниться від її випадкового
виявлення та визначає це виявлення. Вартість полотна лиша-
ється однакова щодо величини, чи виражено її в сурдуті, каві, чи
залізі й т. ін.,— в безлічі різних товарів, що належать найрізні-
шим посідачам. Випадкове відношення двох індивідуальних по-
сідачів товарів одпадає. Стає ясно, що не обмін реґулює величину
вартости товару, а, навпаки, величина вартости товару реґулює
його мінові відношення.

2.    Осібна еквівалентна форма

Кожний товар — сурдут, чай, пшениця, залізо й т. ін.— у
виразі вартости полотна служить за еквівалент, а тому й за тіло
вартости. Певна натуральна форма кожного з цих товарів є тепер
осібна еквівалентна форма поруч багатьох інших. Так само й
різноманітні певні, конкретні корисні роди праці, що містяться
в різних товарових тілах, репрезентують тепер стільки ж осібних
форм здійснення або виявлення людської праці взагалі.

3.    Вади повної або розгорнутої форми вартости

Поперше, відносний вираз вартости товару є невивершений,
бо ряд його виразів вартости ніколи не закінчується. Ланцюг, у
якім одне вартостеве рівнання прилучається до другого, можна
досхочу продовжувати кожним новим родом товару, який дає
матеріал для нового виразу вартости. Подруге, цей ланцюг ста-
новить строкату мозаїку осібних (auseinanderfallender) і різнорід-
них виразів вартости. Нарешті, коли, як це й мусить статися,
відносну вартість кожного товару виражається в цій розгорнутій
формі, то відносна форма вартости кожного товару є безмежний
ряд виразів вартости, відмінний від відносної форми вартости
всякого іншого товару.— Вади розгорнутої відносної форми вар-
тости відбиваються на відповідній її еквівалентній формі. А що
натуральна форма кожного окремого товарового роду становить
тут осібну еквівалентну форму поряд незчисленних інших осібних
еквівалентних форм, то існують взагалі лише обмежені еквіва-
лентні форми, з яких кожна виключає іншу. Так само й певний,
