товаровласників мусять протистати один одному і увійти в кон-
такт: з одного боку, власники грошей, засобів продукції та за-
собів існування, які жадають через купівлю чужої робочої сили
збільшувати присвоєну ними суму вартости; з другого бок,
вільні робітники, продавці своєї власної робочої сили, отже, про-
давці праці. Вільні робітники у двоякому значенні: ані вони
сами не належать безпосередньо до засобів продукції, як раби
кріпаки тощо, ані засоби продукції не належать їм, як це є у
селянина тощо, який самостійно господарює, — вони вільні від
них, цілком позбавлені їх. Разом з цією поляризацією товаро-
вого ринку дано основні умови капіталістичної продукції. Ка-
піталістичні відносини мають за передумову відокремлення ро-
бітників від власности на засоби здійснення праці. Скоро тільки
капіталістична продукція стає на власні ноги, вона не лише
підтримує це відокремлення, але й репродукує його невпинно
в щораз більшому маштабі. Отже, процес, який утворює капіта-
лістичні відносини, не може бути чимось іншим, як процесом
відокремлення робітника від власности на умови його праці,
процесом, що, з одного боку, перетворює суспільні засоби існу-
вання й продукції на капітал, а з другого — безпосередніх про-
дуцентів на найманих робітників. Отже, так звана первісна
акумуляція є не що інше, як історичний процес відокремлення
продуцента від засобів продукції. Він з’являється як «первіс-
ний» тому, що становить передісторію капіталу й відповідного
йому способу продукції.

Економічна структура капіталістичного суспільства виникла
з економічної структури февдального суспільства. Розклад
останнього визволив елементи першого.

Безпосередній продуцент, робітник, лише відтоді міг поряд-
кувати своєю особою, коли він перестав бути прикріпленим до
землі або кріпаком, залежним від іншої особи. Далі, щоб зроби-
тись вільним продавцем робочої сили, який подає свій товар
усюди, де є на нього попит, робітник мусив визволитись від влади
цехів, від цехових статутів про учнів і підмайстрів та інших
обмежувальних щодо праці приписів. Таким чином, історичний
рух, що перетворює продуцентів на найманих робітників, з’я-
вляється, з одного боку, як визволення продуцентів від февдаль-
ного та цехового примусу; і лише цей бік існує для наших бур-
жуазних істориків. Але, з другого боку, і нововизволені лише
відтоді стають продавцями самих себе, коли в них пограбовано
всі їхні засоби продукції та всі ґарантії існування, забезпечу-
вані їм старовинними февдальними інституціями. І історію цієї
експропріяції їх вписано в літописи людства мовою меча й вогню.

Промислові капіталісти, ці нові владарі, мусіли з свого боку
витиснути не лише цехових майстрів, але й февдалів, що воло-
діли джерелами багатства. З цього боку їхнє піднесення є наслі-
док переможної боротьби проти февдальної влади та її обурливих
привілеїв, а також проти цехів і тих пут, що їх ці останні накла-
дають на вільний розвиток продукції та вільну експлуатацію
