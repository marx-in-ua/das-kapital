продукції. Незрівняно більша частина продуктів, що становлять сталий капітал-
перебуває також у такій речевій формі, в якій вони не можуть увійти
в індивідуальне споживання. Оскільки це для неї можливе, оскільки, наприклад,
селянин може з’їсти своє збіжжя, призначене на насіння, або зарізати свою ро-
бочу худобу, економічне обмеження щодо цієї частини призводить цілком до того
самого, як коли б ця частина існувала в формі непридатній для споживання.

Як уже сказано, при розгляді обох кляс, ми залишаємо осторонь основну
частину сталого капіталу, яка продовжує існувати in natura і за своєю вартістю,
незалежно від річного продукту обох кляс.

У клясі II, що на її продукти витрачається заробітну плату, зиск і ренту,
коротко кажучи, споживаються доходи, продукт за його вартістю в свою чергу
складається з трьох складових частин. Одна складова частина дорівнює вартості
зужиткованої в продукції сталої частини капіталу; друга складова частина до-
рівнює вартості тієї авансованої на продукцію змінної частини капіталу, яка
витрачена на заробітну плату; нарешті, третя складова частина дорівнює випро-
дукованій додатковій вартості, отже, = зискові + рента. Перша складова частина
продукту кляси II, вартість сталої частини капіталу, не може бути спожита
ні капіталістами, ні робітниками кляси II, ні земельними власниками. Вона не
становить частини їхнього доходу, а мусить бути покрита in natura, а щоб це
могло статись, вона мусить бути продана. Навпаки, дві інші складові частини
цього продукту дорівнюють вартості випродукованих у цій клясі доходів, = за-
робітній платі + зиск + рента.

У клясі І продукт складається за формою з таких самих складових частин.
Але ту частину, яка становить тут дохід, заробітна плата + зиск + рента, ко-
ротко, змінну частину капіталу + додаткову вартість, споживається тут не
в натуральній формі продуктів цієї кляси І, а в продуктах кляси II. Отже, вар-
тість доходів кляси І мусить бути спожита в натуральній формі тієї частини
продукту кляси II, яка становить належний покриттю сталий капітал цієї
кляси ІІ. Частина продукту кляси II, що мусить покрити сталий капітал цієї
кляси II, споживається в її натуральній формі робітниками, капіталістами та
земельними власниками кляси І. Вони витрачають свої доходи на цей продукт II.
З другого боку, продукт кляси І, оскільки він становить дохід кляси І, продук-
тивно споживається в його натуральній формі клясою II, що її сталий капітал
він покриває in natura. Нарешті, зужиткована частина сталого капіталу кляси
І покривається власними продуктами цієї кляси, які складаються саме з засобів
праці, сирових і допоміжних матеріялів тощо, почасти покривається за посеред-
ництвом обміну капіталістів І між собою, почасти тим, що частина цих капі-
талістів може безпосередньо застосувати свій власний продукт, як засіб продукції.

Візьмімо давнішу схему (книга II, розділ XX, II) простої репродукції:

I. 4.000 с 4 + 1.000 v + 1.000 m = 6.000 
II. 2.000 с + 500 v + 500 m = 3.000        
6.000 + 3.000 = 9.000

За нею в II продуценти та земельні власники споживають як дохід
500 v + 500 m = 1.000; залишається покрити 2.000 с. Не споживають
робітники, капіталісти та одержувачі ренти кляси І, що їхній дохід =
= 1.000 v + 1.000 m = 2.000. Спожитий продукт кляси II споживається як дохід
клясою І, а частина доходу кляси І, представлена в неспоживному продукті,
споживається як сталий капітал в клясі II. Отже, лишається дати звіт про
4.000 с кляси І. Це покривається з власного продукту кляси І = 6.000, або радше
= 6.000 — 2.000, бо ці 2.000 вже перетворені на сталий капітал для кляси II. Слід
зауважити, що числа звичайно взято довільно, отже, і відношення між вартістю
доходу І і вартістю сталого капіталу II є довільне. А проте, очевидно, що коли
процес репродукції відбувається нормально і за інших незмінних умов, тобто.
