ринок в готовому вигляді ті продукти, от-як одіж, знаряддя тощо, які в інших
обставинах їм довелося б виробляти самим. Тільки на такій базі південні штати
Союзу і могли зробити бавовну своїм головним продуктом. Поділ праці на сві-
товому ринку дає їм цю можливість. Коли тому здається, що вони, беручи
на увагу їхню молодість і відносну нечисленність людности, продукують дуже
великий надмірний продукт, то це не в наслідок родючости їхнього ґрунту і не
в наслідок продуктивности їхньої праці, а однобічної форми їхньої праці, отже,
і того надмірного продукту, в якому ця праця виявляється.

Але далі, відносно менш родюча орна земля, що почала оброблятись упер-
ше і ще не була зачеплена будь-якою культурою, за більш-менш сприятливих
кліматичних умов має, принаймні у верхніх шарах, так багато легко розчиню-
ваних речовин, живних для рослин, що вона довгий час дає урожай, без будь-
якого добрива, до того ж при найповерховішім обробітку. Щодо західніх прерій,
то сюди приєднується ще те, що на їх обробіток майже не треба підготовчих
витрат, бо вони придатні для оброблення вже з природи.33). В менш родючих
краях цього роду надмір походить не з високої родючости ґрунту, тобто не з
високого продукту на акр, а з великої кількости акрів, які можуть бути повер-
хово оброблені, бо сама ця земля або нічого не коштує хліборобові, або проти
старих країн коштує надзвичайно мало. Наприклад, там, де існує відчастинна
(Métairie) оренда, як в декотрих частинах Ныо - Йорку, Мічіґену, Канади, тощо.
Одна родина поверхово обробляє, скажімо, 100 акрів, і хоч кількість продукту,
що дає акр, невелика, з 100 акрів це дає значний надмір для продажу. До
цього приєднується ще майже дарове утримання худоби на природних пасовись-
ках, без штучних лук. Переважне значіння має тут не якість, а кількість землі.
Можливість такого поверхового обробітку, природно, більш або менш швидко
вичерпується, в зворотному відношенні до родючости нової земли і в прямому відно-
шенні до вивозу її продукту. «А проте така земля дає чудові перші врожаї, навіть
пшениці; той, хто бере перший взяток з землі, може послати на ринок великий
надмір пшениці» (1. с, р. 224). В країнах старої культури відносини власности,
ціна необроблюваної землі, визначувана ціною оброблюваної тощо, унеможливлюють
таке екстенсивне господарство.

Але, що — всупереч думці Рікардо—ця земля не повинна неодмінно бути
дуже родюча, а також не має потреби в тому, щоб оброблювались лише землі,
однакові своєю родючістю, це видно з такого: в штаті Мічіґені 1848 року засіяно
пшеницею 463.900 акрів і випродуковано 4.739.300 бушелів, або пересічно по
10 1/5 бушеля на акр; по вирахуванні насіння це дає менш за 9 бушелів на
акр. З 29 округ штату 2 продукували пересічно 7 бушелів, 3 — 8, 2 — 9, 7 — 10, 6 —11, 3 — 12, 4 —13 бушелів, і лише одна округа —16 бушелів і ще одна—18 бушелів на акр (1. с., р. 226).

Для хліборобської практики більша родючість ґрунту збігається з можли-
вістю більшого негайного використання цієї родючости. Можливість ця може бути
більша щодо бідного з природи ґрунту, ніж щодо ґрунту з природи багатого;
але це той сорт землі, що до нього колоніст візьметься насамперед і за браком
капіталу мусить до нього взятись.

Нарешті, поширення культури на більші площі — лишаючи осторонь щойно розглянений випадок, коли доводиться звертатися до землі гіршої якости,

33) [Саме швидкий зріст оброблення таких прерій і степових місцевостей за останнього часу і звів до рівня дитячого жарту славнозвісну засаду Мальтуса: «Людність тисне на засоби існування», і в протилежність цьому породив скарги аграріїв на те, що хліборобство, а разом з ним і Німеччина загинуть, коли насильницькими заходами не усунути засобів існування, що тиснуть на людність. Але обробіток цих степів, прерій, пампасів і льяносів тощо ще тільки починається; тому його революціонізаційний вплив на европейське сільське господарство згодом дасться в знаки цілком інакше, ніж до цього часу.— Ф. Е.].
