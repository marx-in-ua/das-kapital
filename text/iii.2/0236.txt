протягом певного часу, отже, і протягом певного додаткового робочого часу. Отже,
дійсне багатство суспільства і можливість постійно поширювати процес його
репродукції залежить не від протяжности додаткової праці, а від її продуктивности
і від більшого або меншого достатку тих умов продукції, за яких вона відбу-
вається. Царство волі починається в дійсності лише там, де припиняється праця,
викликана потребою і зовнішньою доцільністю, отже, з природи речей воно
лежить по той бік сфери власне матеріяльної продукції. Як дикун, щоб задо-
вольняти свої потреби, щоб зберегти і репродукувати своє життя, мусить боро-
тися з природою, так мусить боротися і цивілізований, і він мусить так боро-
тися в усіх суспільних формах і при всіх можливих способах продукції. З його
розвитком поширюється це царство природної доконечности, бо його потреби
поширюються; але одночасно поширюються і продуктивні сили, які служать
для їхнього задоволення. Воля в цій царині може бути лише в тому, що соція-
лізована людина, асоційовані продуценти раціонально регулюють цей свій обмін
речовин з природою, становлять його під свій громадський контроль, замість того,
щоб він як сліпа сила панував над ними; — лише в тому, що вони провадять його
з найменшою витратою сили і в найгідніших і найадекватніших їхній людській
природі умовах. Але це все ж таки лишається царством доконечности. По той
бік його починається розвиток людської сили, що є самоціль, справжнє царство
волі, яке, проте, може розцвісти лише на цьому царстві доконечности як на
своїй базі. Скорочення робочого дня — основна умова.

Ця додаткова вартість або цей додатковий продукт розподіляється в капі-
талістичному суспільстві між капіталістами, — коли ми лишимо осторонь випад-
кові коливання розподілу і розглядатимемо його регуляційний закон, його нор-
мівні межі, — як дивіденд пропорційно тій частині, що належить кожному в су-
спільному капіталі. В цьому вигляді додаткова вартість виступає як пересічний
зиск, що дістається капіталові, пересічний зиск, який в свою чергу розпадається
на підприємницький бариш і процент, і який в кожній з цих двох категорій
може дістатися різного роду капіталістам. Це присвоювання і розподіл додатко-
вої вартости, зглядно додаткового продукту, капіталом, має, проте, свою межу в зе-
мельній власності. Як капіталіст, що функціонує, висмоктує з робітника додат-
кову працю, а тим самим висмоктує він у формі зиску додаткову вартість
і додатковий продукт, так земельний власник і собі висмоктує з капіталіста
частину цієї додаткової вартости або додаткового продукту у формі ренти, згідно
з раніш викладеними законами.

Отже, коли ми говоримо тут про зиск як про частину додаткової вартости,
що припадає капіталові, то ми маємо на увазі пересічний зиск (дорівнює під-
приємницькому баришеві плюс процент), який уже обмежений вирахуванням
ренти з усього зиску (зиску, що у своїй масі тотожний з усією додатковою
вартістю); тобто припускається вирахування ренти. Отже, зиск з капіталу (під-
приємницький бариш плюс процент) і земельна рента є не що інше, як окремі
складові частини додаткової вартости, категорії, що в них остання стає різна,
залежно від того, чи дістається вона капіталові, чи земельній власності, рубрики,
які проте нічого не змінюють в її суті. Складені одна з однією, вони становлять
суму суспільної додаткової вартости. Капітал висмоктує додаткову працю, втілену
в додатковій вартості і додатковому продукті, безпосередньо з робітників. Отже,
в цьому розумінні його можна розглядати як продуцента додаткової вартости.
Земельна властність не має жодного чинення до дійсного процесу продукції.
Її роля обмежується тим, що вона переміщує частину випродукованої додаткової
вартости з кишені капіталіста у свою власну. А проте, земельний власник віді-
грає певну ролю в капіталістичному процесі продукції не тільки в наслідок
тиснення, яке він справляє на капітал, і не просто в наслідок того, що велика
земельна власність є передумова і умова капіталістичного способу продукції,
