цілком як вдома серед цих відокремлених від дійсних відносин та іраціональних
форм: капітал - процент, земля - рента, праця - заробітна плата, бо це є саме ті
форми ілюзії, що в них вони живуть і з якими щодня мають справу. Тому
так само природно те, що вульґарна економія, яка є не що інше, як дидактичний,
більш або менш доктринерський переклад повсякденних уявлень дійсних аґентів
продукції, і яка лише вносить певний розумний порядок в ці уявлення, що вона
саме в цій триєдиності, в якій згладжено всякий внутрішній зв’язок, знаходить
природну, безперечну базу для свого безпідставного пишання. Одночасно ця
формула відповідає інтересам владущих кляс, бо вона проклямує і підносить
до догми природну доконечність і вічне виправдання джерел їхнього доходу.

Коли ми описуємо зречевлювання відносин продукції і їх усамостійнення
проти аґентів продукції, ми не спиняємося на тому, яким чином, в наслідок
явищ світового ринку, його коньюнктури, руху ринкових цін, періодів кредиту,
циклів промисловости і торговлі, чергування розцвіту й кризи — яким чином,
в наслідок цих явищ внутрішні зв’язки видаються діячам продукції як непоборні, 
стихійно владущі над ними закони природи, і виявляються проти них як сліпа
доконечність. Не спиняємось тому, що дійсний рух конкуренції лежить поза
нашим пляном і тому, що ми тепер повинні описувати тільки внутрішню
організацію капіталістичного способу продукції, його, так би мовити, ідеальну
пересічну.

В колишніх суспільних формах ця економічна містифікація виступає лише
переважно щодо грошей і капіталу, що дає процент. З самої природи справи
вона виключена, поперше, там, де переважає продукція ради споживної вартости,
ради безпосереднього власного споживання; подруге, там, де, як за античної доби
і середньовіччя, рабство або кріпацтво становить широку основу суспільної про-
дукції: панування умов продукції над продуцентами замасковується тут відно-
синами панування і упідлеглення, які виявляються і помічаються як безпо-
середні рушійні пружини продукційного процесу. В первісних громадах, в яких
панує примітивний комунізм, і навіть в античних міських громадах, сама ця
громада з її умовами являє собою базу продукції так само, як репродукція цієї
бази є її остаточна мета. Навіть у середньовічних цехах ані праця, ані капітал
не являються незв’язаними, навпаки, їхні взаємовідносини визначаються кор-
пораційним ладом і відносинами, що стоять в зв’язку з останнім та відповід-
ними до них уявленнями про професійний обов’язок, становище майстра тощо.
Тільки за' капіталістичного способу продукції...

РОЗДІЛ СОРОК ДЕВ’ЯТИН.

ДО АНАЛІЗИ ПРОЦЕСУ ПРОДУКЦІЇ.

Для дальшого ось дослідження, ми можемо лишити осторонь ріжницю між
ціною продукції і вартістю, бо ріжниця ця взагалі відпадає, коли, як ми це
робимо тут, будемо розглядати вартість сукупного річного продукту праці, отже,
продукту сукупного суспільного капіталу.

Зиск (підприємницький бариш плюс процент) і рента є не що інше, як
своєрідні форми, що їх набувають окремі частини додаткової вартости товарів.
Величина додаткової вартости є межа суми величин частин, на які до-
даткова вартість може розпадатися. Пересічний зиск плюс рента дорівнюють
тому додатковій вартості. Можливо, що частина додаткової праці, яка міститься
в товарах, а тому й додаткової вартости, не входять безпосередньо у вирівню-
вання зиску на пересічний зиск, так що частина товарової вартости взагалі не
реалізується в ціні відповідного товару. Але, поперше, це компенсується або
