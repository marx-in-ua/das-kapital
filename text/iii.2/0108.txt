в руках великих землевласників. Увесь Вестенд Лондону, на північ та на пів-
день від Temple Ваг, належить майже виключно приблизно півтузіневі великих
землевласників, які винаймають його за величезну орендну плату, і якщо
контракти ще подекуди не закінчились, то реченці хутко надходять їм одному по
одному. Те саме має силу більш або менш і для кожного міста в королівстві. Але
навіть на цьому ця жадоблива система виключности та монополії ще не спиняється. Майже всі докові споруди наших приморських міст в наслідок такого
самого процесу узурпації перебувають у руках великих землевласників-левіятанів» (1. с., р. 93). В таких обставинах ясно, що хоч перепис 1861 року для
Англії та Велзу при загальній цифрі людности в 20.066.224 визначає число
домовласників в 36.032, проте, відношення числа власників до числа будинків
та цифри людности набуло б цілком іншого вигляду, коли б великих власників
показати окремо від дрібних.

Цей приклад власности на будівлі важливий тим, 1) що він ясно показує
ріжницю між власне земельною рентою і процентом на долучений до землі
основний капітал, процентом, що може становити додаток до земельної ренти.
Поки триває строк орендного договору, процент на будівлі, а так само і на
капітал, вкладений у хліборобстві орендарем у землю, дістається промисловому капіталістові,— будівельному спекулянтові або орендареві — і сам по собі
не має нічого спільного з земельною рентою, яку щороку в певні терміни доводиться виплачувати за користування землею; 2) що він показує, як разом з
землею, кінець-кінцем, дістається землевласникові долучений до неї чужий капітал, і що процент з нього збільшує ренту.

Деякі письменники, почасти як оборонці земельної власности проти нападів
буржуазних економістів, почасти, намагаючись перетворити капіталістичну систему продукції з системи суперечностей в систему «гармонії», як, наприклад,
Кері, намагалися виставити, ніби земельна рента, специфічний економічний
вираз земельної власности, ідентична з процентом. Цим була б загладжена суперечність між земельними власниками і капіталістами. Зворотну методу вживано при початку капіталістичної продукції. Тоді для звичайного уявлення земельна власність була ще примітивною і поважною формою приватної власности, тимчасом
як процент на капітал ганьблено як лихварство. Тому Dudley North, Locke
та інші змальовували процент на капітал як форму аналогічну земельній
ренті, — цілком так само як Тюрґо виводив виправдання проценту з існування
земельної ренти. — Згадані новітні письменники — цілком залишаючи осторонь той факт, що земельна рента може існувати й існує в чистому вигляді,
без усякого додатку проценту на долучений до землі капітал, — забувають, що
земельний власник одержує таким чином не тільки процент на чужий капітал,
який йому нічого не коштував, але, крім того, одержує ще даром і чужий
капітал. Виправдання земельної власности, як і всяких інших форм власности,
відповідних певному способові продукції, є в тому, що самий спосіб продукції,
а, отже, і відносини продукції та обміну, що випливають з нього, являють собою
історичну минущу конечність. Правда, як ми побачимо опісля, земельна власність
відрізняється від інших видів власности тим, що на певному рівні розвитку
навіть з погляду капіталістичного способу продукції, вона виявляється зайвою
і шкідливою.

Земельна рента може сплутуватися з процентом ще в одній формі, і таким чином її специфічний характер може лишитися незрозумілим. Земельна
рента визначається в певній сумі грошей, що її земельний власник щорічно здобуває від здачі на оренду певної дільниці землі. Ми бачили, як від-
бувається капіталізація всякого певного грошового доходу, тобто, яким чином
цей грошовий дохід можна розглядати як процент на уявлюваний капітал.
Коли, наприклад, пересічний розмір проценту 5%, то й річна земельна рента
