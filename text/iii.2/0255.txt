продукту зможе цілком покрити in natura сталу частину. Надмір може тоді
придатись до створення нового додаткового капіталу, або можна буде значнішій
частині продукту надати форми засобів споживання, або ж зменшити додаткову
працю. Навпаки, коли продуктивна сила праці зменшується, то на покриття старого
капіталу мусить піти значніша частина продукту; додатковий продукт зменшується.

Зворотне перетворення зиску або взагалі будь-якої форми додаткової вар-
тости на капітал показує,— коли ми абстрагуємось від певної історичної форми
і розглядатимемо це перетворення як просте створення нових засобів продукції,—
що все ще зберігається те становище, коли робітник, крім праці для придбання
безпосередніх засобів існування, витрачає працю на продукцію засобів про-
дукції. Перетворення зиску на капітал визначає не що інше, як застосування
частини надмірної праці на створення нових додаткових засобів продукції. Та
обставина, що це відбувається в формі перетворення зиску на капітал визначає лише,
що не робітник, а капіталіст порядкує надмірною працею. Що ця надмірна праця
мусить спочатку перейти стадію, в якій вона виступає як дохід (тимчасом як,
наприклад, у дикуна вона виступає як надмірна праця, що спрямована безпо-
середньо на продукцію засобів продукції), це визначає лише, що ця праця або
її продукт привласнюється не тим, хто працює. Але в дійсності на капітал
перетворюється не зиск як такий. Перетворення додаткової вартости на капі-
тал визначає лише, що додаткову вартість і додатковий продукт не спожи-
ваються індивідуально капіталістом як дохід. Такого перетворення в дійсності
зазнає вартість, зрічевлена праця зглядно продукт, що в ньому безпосередньо вті-
люється ця вартість, або на яку її обмінюється після попереднього перетворення
на гроші. Так само і тоді, коли зиск знову перетворюється на капітал, не ця
певна форма додаткової вартости, не зиск являє собою джерело нового капіталу.
Додаткова вартість при цьому тільки перетворюється з однієї форми на другу.
Але не це перетворення форми робить її капіталом. Як капітал тепер функціо-
нують товар і його вартість. Але та обставина, що вартість товару не оплачена,—
а тільки в наслідок цього вона стає додатковою вартістю,— немає жодного зна-
чіння для зрічевлення праці, для самої вартости.

Непорозуміння виявляться в різних формах. Наприклад, в тому, що товари,
що з них складається сталий капітал, також мають в собі елементи заробітної
плати, зиску й ренти. Або в тому, що те, що становить для одного дохід, для
іншого становить капітал, і тому це є просто суб’єктивні відношення. Приміром,
пряжа прядуна має частину вартости, яка становить для нього зиск. Отже, ткач,
купуючи пряжу, реалізує зиск прядуна, але для нього самого ця пряжа є лише
частина його сталого капіталу.

Крім того, що вже давніш сказано про відношення доходу і капіталу,
тут слід зауважити: те, що розглядуване з боку вартости, входить разом з пря-
жею, як складова частина, в капітал ткача, є саме вартість пряжі. Яким чином
частини цієї вартости розклались для самого прядуна на капітал і дохід, іншими
словами на оплачену і неоплачену працю,— це цілком байдуже для визначення
самої вартости товару (коли абстрагуватись від змін, зумовлюваних пересічним
зиском). Але тут на заднім пляні завжди чигає уявлення, ніби зиск, взагалі
додаткова вартість, є такий надмір над вартістю товару, що створюється в на-
слідок лише додачі, взаємного шахрайства, баришів від продажу. Коли опла-
чується ціну продукції або навіть вартість товару, оплачується звичайно і ті
складові частини вартости товару, що для його продавця виступають у формі
доходу. Про монопольні ціни тут звичайно немає мови.

Подруге, цілком справедливо, що складові частини товарів, що з них скла-
дається сталий капітал, зводяться, подібно до всякої іншої товарової вартости,
до частин вартости, які для продуцентів і власників засобів продукції розкла-
даються на заробітну плату, зиск і ренту. Це є лише капіталістична форма
