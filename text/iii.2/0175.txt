землі А, перестала брати участь у конкуренції і земля В, і земля С зробилася &
регуляційною землею, що не дає ренти.

Отже, що більше капіталу вживається на землі, що вищого розвитку до-
сягли у країні хліборобство і цивілізація взагалі, то вище підносяться ренти
з акра, так само як і загальна сума рент, то колосальніший стає податок, що
його виплачує суспільство великим земельним власникам у вигляді надзисків,— доки
всі роди землі, що вже підлягли обробленню, зберігають здатність до конкуренції.

Цей закон пояснює дивовижну живучість кляси великих землевласників.
Жодна інша кляса суспільства не живе так марнотратно, як ця; жодна інша
не заявляє такої претенсії на звичну «відповідну станові» розкіш, хоч би звідки
одержувано для цього гроші; жодна інша кляса не нагромаджує з таким легким
серцем боргів за боргами. А проте, вона завжди хоч і вскочить, а вискочить —
завдяки капіталові, що його інші люди вклали в землю і що дає їй ренти позався-
ким співвідношенням з зисками, що їх одержує з нього капіталіст. Але той самий за-
кон пояснює також, чому ця живучість великого землевласника поволі вичерпується.

Коли 1846 року скасовано було в Англії збіжжеві мита, англійські фа-
бриканти думали, що цим вони перетворили землевласницьку аристократію на
павперів. Замість цього вона забагатіла більше, ніж будь-коли раніш. Яким
чином це сталося? Дуже просто. Поперше, від цього часу до орендарів почали
ставити закріплену контрактом вимогу, за якою вони зобов’язувалися витрачати
щорічно по 12 ф. ст. замість 8 ф. ст. на акр, і подруге, землевласники, що мали і в
нижній палаті дуже численних представників, асигнували собі велику державну
допомогу для дренування та інших перманентних поліпшень своїх земель. А що
цілковитого витиснення найгіршої землі не сталося, а відбулося, щонайбільше,
застосування її для іншої мети, та й то здебільша тимчасове, то ренти підви-
щились відповідно до підвищенної витрати капіталу, і земельна аристократія
виграла від цього більше, ніж будь-коли раніш.

Але все минає. Трансатлантійські пароплави, а також північно південно-
американські та індійські залізниці дали змогу цілком особливим країнам конку-
рувати на європейських збіжжевих ринках. Це були, з одного боку, північно-
американські прерії, арґентінські пампаси, степи вже від природи придатні для
обробітку плугом, незайманий ґрунт, що багато років давав багаті врожаї на-
віть за примітивної культури і без добрива. Далі це були землі російських та
індійських комуністичних громад, які мусили продавати частину свого продукту,
до того ж дедалі більшу, щоб одержати гроші для виплати податків, що їх ви-
плачувати примушував, досить часто з допомогою катування, нещадний дес-
потизм держави. Ці продукти продавалося безвідносно до цін продукції, продава-
лося за ціну, яку пропонував торговець, бо селянин на строк виплати мусив
мати гроші хоч би за яку ціну. І з цією конкуренцією,— незайманої степової
землі, а також російських та індійських селян, що знемагають під податковим пре-
сом, — європейський орендар і селянин не міг упоратись при старих рентах. Частина
землі в Европі остаточно стала щодо продукції збіжжя, конкурентно неспро-
можною, ренти всюди занепали; другий наш випадок, варіянт II: низхідна ціна
і низхідна продуктивність додаткових витрат капіталу зробився загальним
правилом для Европи, звідси лемент аґраріїв від Шотландії до Італії, від Пів-
денної Франції до Східньої Прусії. На щастя, ще геть не всі степові землі
оброблено; їх ще надто досить для того, щоб зруйнувати все європейське ве-
лике землеволодіння та крім того і дрібне.— Ф. Е.].

Рубрики, під якими треба дослідити ренту, такі:

А. Диференційна рента.

1)	Поняття диференційної ренти. Ілюстрація силою води. Перехід до вла-
сне хліборобської ренти.
