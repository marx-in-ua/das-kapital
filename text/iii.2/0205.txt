це розходження, або чи існує воно взагалі, це залежить від відносного розвитку хлі-
боробства проти промисловости. З самої природи справи ця ріжниця з посту-
пом хліборобства мусить зменшуватись, коли пропорція, в якій змінна частина
капіталу зменшується проти сталої, не буде для промислового капіталу ще
більша, ніж для хліборобського.

Ця абсолютна рента відіграє ще значнішу ролю у власне видобувній
промисловості, де один елемент сталого капіталу, сировий матеріял, цілком від-
падає, і де,— за винятком галузей, в яких частина, що складається з машин і
іншого основного капіталу, дуже значна,— безумовно переважає найнижчий
склад капіталу. Якраз тут, де видається, що рента завдячує своїм походженням
виключно монопольній ціні, потрібні екстраординарно сприятливі ринкові від-
носини, щоб можна було продавати товари по їхній вартості, або щоб рента
зробилася рівна всьому надмірові додаткової вартости товару над його ціною
продукції. Так стоїть справа наприклад, з рентою з придатних до рибальства
вод, каменярень, дико ростучих лісів тощо. 37)

РОЗДІЛ СОРОК ШОСТИЙ.

РЕНТА З БУДІВЕЛЬНИХ ДІЛЬНИЦЬ. РЕНТА З РУДЕНЬ. ЦІНА ЗЕМЛІ.

Диференційна рента з’являється і підлягає тим самим законам, що й хлі-
боробська диференційна рента, всюди, де взагалі існує рента. Всюди, де природні
сили можуть бути монополізовані і забезпечують промисловцеві, що застосовує
їх, певний надзиск,— чи то буде водоспад, чи багата копальня, чи багата на
рибу вода, чи доброго положення будівельне місце, — особа, визнана через
свій титул на частину землі власником цих речей природи, уловлює з капіталу,
що функціонує, цей надзиск у формі ренти. Щодо землі, призначеної для бу-
дівельних цілей, то А. Сміт показав, яким чином рента з цієї землі, як і рента
з усіх нехліборобських дільниць, реґулюється в своїй основі власне хліборобсь-
кою рентою (Book I, chap. XI, 2 і 3). Ця рента характеризується поперше, тим
переважним впливом, що його тут справляє на диференційну ренту положення
(дуже важливе, наприклад, при обробленні винограду і для будівельних дільниць
по великих містах); подруге, очевидністю цілковитої пасивности власника, що його
активність є (особливо щодо копалень) просто в експлуатації поступу суспіль-
ного розвитку, до якого він нічого не додає від себе і в якому він нічим не
ризикує,—хоча б так, як це все-таки робить промисловий капіталіст; і на-
решті, перевагою монопольної ціни в багатьох випадках, особливо у випадках
найбезсоромнішої експлуатації убозтва (бо убозтво є багатше джерело для
домової ренти, ніж яким будьколи були копальні Потозі для Еспанії 38),
і потворна могутність, яку дає ця земельна власність, коли вона, сполучаючись
з промисловим капіталом в одних руках, уможливлює собі у боротьбі з робіт-
никами за заробітну плату практично усувати їх з землі, як з їхнього
житла 39). Одна частина суспільства вимагає тут від другої дані за право
жити на землі, як і взагалі в земельну власність включається право влас-
ників визискувати земну кулю, надра землі, повітря, а разом з тим усе
потрібне для збереження і розвитку життя. Будівельну ренту доконечно підви-
щує не тільки зріст людности і ростуча разом з цим потреба в житлах, але

37)	Рікардо розправляється з цим дуже поверхово. Дивись місце, спрямоване проти А. Сміта
про ренту з лісів у Норвегії, Principles, ch. II, на самому початку.

38)	Laing, Newmann.

39)	Crowlington Strike. Engels, Lage der arbeitenden Klasse in England, S. 307 (Видання
1892 року, ст. 259).
