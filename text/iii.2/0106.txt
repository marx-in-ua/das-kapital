провадить сільське господарство, тільки як осібне поле експлуатації капіталу, як
приміщення свого капіталу в осібній сфері продукції. Цей фармер-капіталіст у
певні реченці, напр., щороку, платить земельному власникові, власникові визиску-
ваної ним землі, певну, контрактом усталену грошову суму (цілком так, як позико-
ємець грошового капіталу платить певний процент) за дозвіл уживати свій капітал
на цьому осібному полі продукції. Ця грошова сума зветься земельною рентою,
все одно, чи платиться її від орної землі, будівельної ділянки, копалень, ри-
бальства, лісів і т. ін. Її платиться протягом всього часу, що на нього земельний
власник за контрактом визичив, винайняв землю орендареві. Отже, земельна
рента становить тут ту економічну форму, що в ній земельна власність еконо-
мічно реалізується, даючи вартість. Далі, ми маємо тут усі три кляси — найма-
ного робітника, промислового капіталіста, земельного власника, — що всі разом
та одна проти однієї являють кістяк новітнього суспільства.

Капітал може бути зафіксований в землі, долучений до неї, почасти
більше тимчасово, як от при поліпшеннях хемічної натури, удобреннях і т. ін.,
почасти більше постійно, як от при дренажі, зрошувальних спорудах, нівелю-
ваннях, господарчих будівлях і т. ін. В іншому місці я назвав капітал, що
отак долучається до землі, la terre-capital28). Він належить до категорії основного
капіталу. Процент за долучений до землі капітал та за поліпшення, що їх вона
тим способом одержує, як знаряддя продукції, може становити частину тієї
ренти, що її платить фармер земельному власникові29), однак ця частина не
являє собою власне земельної ренти, що її платиться за користування землею
як такою, однаково, чи перебуває та земля в природному стані, — чи її куль-
тивується. Коли б ми систематично — що до нашого плану не належить — роз-
глядали земельну власність, то треба було б докладно з’ясувати цю частину
доходу земельного власника. Тут досить буде сказати кілька слів про це.
Капіталовкладання більш тимчасового характеру, що їх викликають звичайні
процеси продукції в хліборобстві, всі без винятку переводить фармер. Ці вкла-
дання, як і простий обробіток землі взагалі, коли його проводять до певної
міри раціонально, отже коли він не сходить до брутального виснажування
ґрунту, як от, напр., в колишніх американських рабовласників, — проти чого
однак панове земельні власники забезпечують себе в контракті, — ці вкладання
поліпшують ґрунт30), збільшують кількість продуктів землі та перетворюють
землю з простої матерії на землю — капітал. Оброблене поле більш варте, ніж
необроблене тієї самої природної якости. І основні капітали, що долучені до
землі на довший час, зужитковуються протягом довгого часу, витрачає, здебіль-
шого, фармер, а в деяких сферах іноді тільки сам фармер. Коли ж усталений в
договорі час оренди мине — і це одна з причин, чому з розвитком капіталі-
стичного способу продукції земельний власник силкується по змозі дужче ско-
ротити час оренди, — то пороблені в землі поліпшення як приналежність невідій-
манна від субстанції, від землі, припадають як власність власникові тієї землі.
Роблячи новий орендний контракт, земельний власник додає до власне земельної
ренти процент на капітал, долучений до землі; однаково, чи винаймає він землю
тому фармерові, що ті поліпшення поробив, — чи якомусь іншому фармерові.
Таким чином його рента бубнявіє; або, коли він хоче продати землю — ми далі

28)	Misère de la Philosophie р. 165. Там я розрізняю terre-matière і terre-capital. «Досить лише примістити до ділянок землі, вже перетворених на засоби продукції, нові суми капіталу, — і ми збільшуємо la terre-capital, ані трохи не збільшуючи la terre-matière, тобто простору землі... La terre-capital так само не є вічний, як і всякий інший капітал.t. La terre - capital e основний капітал, але основний капітал зужитковується так само,яві оборотні капітали».

29)	Я кажу «може», бо в певних обставинах цей процент регулюється законом земельної ренти, а тому як от при конкуренції нових земель, що мають велику природну родючість, може зникнути.

30)	Дивись James Anderson і Сагеу.
