Після цих попередніх зауважень я хочу коротко подати особливості мого
дослідження в відміну від Рікардо та ін.

Ми розглянемо спочатку неоднакові наслідки, що їх дають однакові маси
капіталу, застосовані на різних земельних дільницях однакової величини: або,
при земельних дільницях неоднакової величини, наслідки, обчислені щодо од-
накової земельної площі.

Дві незалежні від капіталу загальні причини цієї неоднаковости наслід-
ків є: 1) Родючість. (До цього пункту (1) слід вияснити, що взагалі і які
різні моменти розуміються під природною родючістю земель). 2) Положення
земельних дільниць. Остання причина є вирішальна для колоній, і взагалі — для
послідовности, в якій можуть іти під обробіток земельні дільниці одна по одній.
Далі ясно, що ці дві різні основи диференційної ренти, родючість і положення,
можуть впливати в протилежному напрямку. Земля може бути добре розта-
шована і мало родюча, і навпаки.

Ця обставина є важлива, бо вона пояснює нам, чому, обробляючи землі
даної країни, можна поступово переходити від кращої землі до гіршої, так само,
як і навпаки. Нарешті ясно, що прогрес суспільної продукції взагалі, з одного
боку, нівелює вплив положення, як основу диференційної ренти, бо він ство-
рює місцеві ринки і, створюючи засоби сполучення й транспорту, змінює умови
положення; з другого боку, цей проґрес збільшує ріжниці в місцевому положенні
земельних дільниць, відокремлюючи хліборобство від мануфактури і створюючи
великі промислові центри, з одного боку, і відносне відокремлення села, з другого.

Але спочатку ми залишимо цей пункт, положення, не будемо звертати на
нього уваги і розглянемо лише природну родючість. Лишаючи осторонь кліма-
тичні та інші моменти, ріжниця у природній родючості сходить на ріжницю
хемічного складу верхнього шару ґрунту, тобто на ріжницю в кількості потрібних
для виростання рослин поживних речовин, що містяться в ньому. Проте, коли
припустити дві земельні дільниці з однаковим хемічним складом ґрунту і в
цьому розумінні однакової природної родючости, то дійсна ефективна родючість
буде різна залежно від тієї форми, в якій перебувають ці поживні речовини і в якій
вони більш-менш засвоюються, більш або менш безпосередньо йдуть на живлення
рослин. Отже, почасти від розвитку хліборобської хемії, почасти від розвитку
хліборобської механіки залежить те, якою мірою на земельних дільницях одна-
кової природної родючости можна дійсно використати цю природну родючість.
Отже, хоч родючість і є об’єктивна властивість ґрунту, проте, економічно вона
постійно має в собі певне відношення, відношення до даного рівня розвитку
хліборобської хемії і механіки, і змінюється разом з цим рівнем розвитку.
Як з допомогою хемічних засобів (наприклад, застосуванням певного теку-
чого гною на щільнім глинястім ґрунті, абож обпалюванням важкого глиня-
стого ґрунту), так і з допомогою механічних засобів (наприклад, особливих
плугів для важких ґрунтів) можна усунути перешкоди, що робили такі самі
родючі ґрунти фактично менше родючими (сюди ж належить і дренування ґрунту).
Це може змінити і саму послідовність в обробітку різних родів землі, як це
було, наприклад, щодо легкого піщаного і важкого глинястого ґрунтів за одного
з періодів розвитку англійського хліборобства. Це знов таки показує, яким
чином історично — в послідовному перебізі обробітку—перехід може однаково від-
буватися так від родючіших земель до менш родючих, як і навпаки. Те саме
може статись і в умовах штучно переведених поліпшень у складі ґрунту, або
в умовах простої зміни в методах хліборобства. Нарешті, такий самий результат
може постати з зміни в ієрархії щодо родів ґрунту в наслідок різних умов
підґрунтя, скоро тільки підґрунтя теж починає оброблятися й перетворюється
на зорану землю. Це зумовлюється почасти застосуванням нових хліборобських
