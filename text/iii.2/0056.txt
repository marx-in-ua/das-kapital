в 1848 році доводить лише, що позика капіталу навіть тоді, коли банк пере-
водить її, видаючи нові банкноти, не свідчить ще невідмінно про збільшення
кількости банкнот в циркуляції.

«3099. Чи думаєте ви, що, прим., Англійський банк міг би значно поши-
рити свої позики, не збільшуючи видання банкнот ? — Є понад міру фактів, що
це доводять. Один з найяскравіших прикладів цього трапився в 1835 році, коли
банк зужив вест-індські вклади та позику в ост-індської кампанії для збіль-
шення позик публіці; в той самий час сума банкнот в руках публіки фактично
трохи зменшилася... Дещо подібне було помітно в 1846 році за того періоду,
коли залізничні вклади складалось до банку; цінні папери (дисконтовані та
заставлені) піднеслися приблизно до 30 міл., однак це не мало помітного
впливу на суму банкнот в руках публіки».

Але поряд банкнот гуртова торговля має другий і для неї далеко важли-
віший засіб циркуляції: вексель. Пан Chapman показав нам, оскільки важливо
для регулярного розвитку справ, щоб добрі векселі приймалось на оплату скрізь
та серед усяких обставин: коли вже й це не має сили, так що має лихові
зарадити, ох біда! Отож як відносяться ці два засоби циркуляції один до одного?

Про це каже Gilbart: «Обмеження суми банкнот в циркуляції реґулярно
збільшує суму векселів в ній. Векселі бувають двоякого роду — торговельні
векселі та банкірські векселі... якщо грошей стає обмаль, то позикодавці
грошей кажуть: «Виставляйте на нас вексель, а ми його акцептуємо», і коли
якийсь провінціяльний банкір дисконтує вексель, то він дає клієнтові не гроші
готівкою, а свою власну трату на 21 день на свого лондонського аґента. Ці
векселі правлять за засіб циркуляції». (G. W. Gilbart, An Inquiry into the Causes
of the Pressure etc. p. 31).

У трохи зміненій формі це потверджує Newmarch В. А. 1857, № 1426:

«Між коливаннями в сумі векселів, що перебувають в циркуляції, та
коливаннями банкнот, що перебувають в циркуляції, немає жодного зв’язку...
однісінький, більш менш рівномірний результат є той... що, скоро на грошовому
ринку настає найменша скрута, оскільки її виявляє піднесення норми дисконту,
обсяг циркуляції векселів значно збільшується й навпаки».

Однак, векселі, видані за таких часів, ніяк не є лише короткотермінові
банкові векселі, що про них згадує Gilbart. Навпаки; це — здебільша акомода-
ційні векселі, що не представляють жодних дійсних операцій, або представляють
тільки такі операції, які лише на те розпочато, щоб мати змогу виставити під них
вексель; прикладів тих двох родів векселів ми подали досить. Тому то Economist
(Wilson), порівнюючи забезпеченість таких векселів з забезпеченістю банкнот,
каже: «Банкноти, що їх оплачують негайно пред’явникові, ніколи не можуть у
надмірному числі лишатися поза банком, бо надмір їх раз-у-раз припливатиме
назад до банку для розміну, тимчасом коли двомісячні векселі можна видавати
дуже надмірно, бо немає засобу контролювати видання їх, поки надійде реченець
їхньої оплати, а тоді може бути їх знову вже замінено на інші векселі. Щоб
нація визнавала забезпеченість векселів в циркуляції, що їх мається оплатити
у якийсь майбутній реченець, та мала б, навпаки, сумнів щодо циркуляції
паперових грошей, розмінюваних пред’явникові негайно — це для нас цілком
незрозуміло». (Economist, 1847 р., 572).

Таким чином, кількість векселів в циркуляції, як і кількість банкнот, ви-
значається тільки потребами обороту; за п’ятидесятих років в звичайні часи у
Сполученому Королівстві в циркуляції було поряд 39 мільйонів банкнот приблизно
на 300 міл. векселів, з того на 100 —120 міл. на самий лише Лондон. Обсяг
вексельної циркуляції не має впливу на обсяг циркуляції банкнот, та зазнає
впливу цієї останньої лише підчас недостачі грошей, коли кількість векселів
більшає, а їхня якість гіршає. Насамкінець, підчас кризи вексельна циркуляція
