цього зиску визначав ренту, а навпаки, сам він визначається рентою як своєю
межею. Висока норма зиску за середньовіччя завдячує своєю висотою не тільки
низькому складові капіталу, що в ньому переважає змінний, витрачуваний на
заробітну плату елемент. Вона завдячує своєю висотою гнобленню села, при-
власненню частини ренти земельного власника і доходу його підлеглих. Коли за
середньовіччя село визискує місто політично, всюди де февдалізм не був зла-
маний виключним розвитком міст, як в Італії, то місто всюди і без винятків
визискує село економічно своїми монопольними цінами, своєю системою подат-
ків, своїм цеховим ладом, своїм безпосереднім купецьким обманом і своїм
лихварством.

Можна було б думати, що проста поява капіталістичного орендаря в сіль-
сько-господарській продукції дає доказ того, що ціна хліборобських продуктів,
які здавна в тій чи іншій формі виплачували ренту, мусить стояти вище, ніж
ціни продукції мануфактури, принаймні, за доби цієї появи; чи тому, що
вона досягла рівня монопольної ціни, чи тому, що вона підвищилась до
рівня вартости хліборобських продуктів, а їхня вартість в дійсності вища за
ціну продукції, реґульовану пересічним зиском. Бо, коли б цього не було, то
капіталістичний орендар за наявних цін хліборобських продуктів не міг би
спочатку реалізувати з ціни цих продуктів пересічний зиск, а потім з цієї
самої ціни ще виплатити в формі ренти надмір над цим зиском. З цього можна
було б зробити той висновок, що загальна норма зиску, яка характеризує ка-
піталістичного орендаря в його контракті з земельним власником, створилась без
долучення ренти і тому вона, починаючи відігравати реґуляційну ролю в сіль-
ському господарстві, знаходить цей надмір готовим і виплачує його земельному
власникові. Таким традиційним способом пояснює собі справу, наприклад,
п. Родбертус. Але:

Поперше. Цей вступ капіталу як самостійної і керівної сили в хлібороб-
ство відбувається не разом і не всюди, а поступово і в окремих галузях про-
дукції. Він захоплює спочатку не власне хліборобство, а такі галузі продукції,
як скотарство, особливо вівчарство, що його головний продукт, вовна, з під-
несенням промисловости дає спочатку сталий надмір ринкової ціни над ціною
продукції, причому ці ціни лише згодом вирівнюються. Так було в Англії про-
тягом XVI століття.

Подруге. Тому що ця капіталістична продукція спочатку постає лише
спорадично, то нічого не можна заперечити проти припущення, що вона спо-
чатку опановує лише такі комплекси земель, які в наслідок своєї специфічної
родючости, або в наслідок особливо сприятливого положення, в цілому можуть
виплачувати диференційну ренту.

Потрете. Припустімо навіть, що ціни хліборобського продукту при
появі цього способу продукції,— що в дійсності припускає зріст значіння мі-
ського попиту,— були вищі, ніж ціна продукції, як це без усякого сумніву було,
наприклад, за останньої третини XVII століття в Англії, то тоді,— скоро цей
спосіб продукції до певної міри виб’ється з простого упідлеглення хліборобства
капіталові, і скоро постане доконечне зв’язане з його розвитком поліпшення
в хліборобстві і пониження витрат продукції,— відбудеться процес вирівняння
в наслідок реакції, певного пониження ціни хліборобських продуктів, як це
було в першій половині XVIII століття в Англії.

Отже, цим традиційним способом не можна пояснити ренту, як надмір
над пересічним зиском. Хоч би в яких історично даних умовах рента з’яви-
лась спочатку,— скоро тільки вона пустила коріння,— вона може існувати вже
лише в вище викладених сучасних умовах.

На закінчення, щодо перетворення ренти продуктами на грошову ренту,
слід ще зауважити, що разом з цим стає істотним моментом капіталізована
