або просто на продажу надлишкового продукту як товару. Спочатку
вона надає загальности товаровій продукції, а потім поступінно перетворює 
всю товарову продукцію на капіталістичну 3).

Хоч би які були суспільні форми продукції, робітники та засоби продукції 
завжди лишаються її чинниками. Але в стані відокремлення одних
вія одних і ті і другі є її чинники лише в можливості. Щоб взагалі
продукувати, вони мусять з’єднатись. Той особливий характер і спосіб,
що ним здійснюється це з’єднання, відрізняє різні економічні епохи 
соціяльної структури. В досліджуваному випадку відокремлення вільного
робітника від його засобів продукції є даний вихідний пункт, і ми
бачили, як та при яких умовах обоє вони з’єднуються в руках капіталіста —
а саме з’єднуються як продуктивна форма буття його капіталу. Тому
дійсний процес, що в нього входять з’єднані таким чином особові та
речові товаротворчі елементи,—процес продукції, сам стає функцією капіталу,
—капіталістичним процесом продукції, що його природу докладно
описано в першій книзі цієї праці. Всяке зайняття товаровою продукцією
стає разом з тим зайняттям експлуатацією робочої сили; але тільки 
капіталістична товарова продукція стає таким епохальним способом 
експлуатації, який, у своєму поступовому історичному розвитку через 
організацію процесу праці й велетенський розвиток техніки робить переворот
у цілій економічній структурі суспільства і до незрівняности лишає 
позаду себе всі попередні епохи.

У наслідок різних ролей, що їх засоби продукції та робоча сила 
відіграють протягом процесу продукції при утворенні вартости, отже, і
при утворенні додаткової вартости, вони відрізняються як сталий і
змінний капітал, оскільки вони є форми існування авансованої капітальної
вартости*. Як різні складові частини продуктивного капіталу, відрізняються 
вони далі тим, що перші, коли ними володіє капіталіст, лишаються
його капіталом і поза продукційним процесом, тимчасом як робоча сила
лише в ньому стає формою буття індивідуального капіталу. Коли робоча
сила є товар лише в руках її продавця, найманого робітника, то, 
навпаки, капіталом вона стає лише в руках її покупця, капіталіста, що
йому припадає тимчасове користування з неї. Самі засоби продукції
стають речовими формами продуктивного капіталу, або продуктивним
капіталом, лише з того моменту, коли постає можливість долучати до
них робочу силу, як особову форму буття того капіталу. Отже,
як людська робоча сила з природи не є капітал, так само і засоби
продукції з природи не є капітал. Вони набувають цього специфічного 
суспільного характеру лише в певних, історично розвинутих умовах, 
так само як лише за таких умов благородним металям надається ха-
рактер грошей, або навіть грошам характер грошового капіталу.

Продуктивний капітал функціонуючи споживає свої власні складові
частини, щоб перетворити їх на масу продуктів вищої вартости. Що

3 До цього місця рукопис VII. Звідси рукопис VІ.

* Див. кн. І, розд. VI. Ред.