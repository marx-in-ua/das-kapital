абож хоч і в тому самому напрямі, але не в тій самій мірі,
одним словом, якщо відбуваються двосторонні зміни, які, однак,
змінюють попереднє відношення між обома сторонами, то кін-
цевий результат завжди мусить звестись до одного з двох
вищерозглянутих випадків.

Справжня трудність при загальному визначенні понять по-
питу і подання полягає в тому, що визначення це, здається, зво-
диться до тавтології. Розгляньмо спочатку подання, тобто про-
дукт, який перебуває на ринку або може бути приставлений на
ринок. Для того, щоб не вдаватись до цілком зайвих тут
деталей, візьмімо тут масу річної репродукції в кожній даній
галузі промисловості і залишмо при цьому осторонь те, що різні
товари в більшій чи меншій мірі можуть забиратися з ринку
і нагромаджуватись для споживання, скажемо, ближчого року.
Ця річна репродукція виражає насамперед певну кількість, міру
або число, залежно від того, як виміряється товарна маса,—
окремими екземплярами, чи як суцільна величина; це — не тільки
споживні вартості, що задовольняють людські потреби, але і такі
споживні вартості, що перебувають на ринку в певній даній
кількості. Подруге, ця кількість товарів має певну ринкову
вартість, яку можна виразити як кратне ринкової вартості то-
вару або товарної міри, що служать одиницями. Тому між
кількістю товарів, що перебувають на ринку, і їх ринковою
вартістю не існує ніякого необхідного зв’язку; тимчасом, на-
приклад, як деякі товари мають специфічно високу вартість,
інші мають специфічно низьку вартість, так що дана сума вар-
тості може виразитись у дуже великій кількості одних і в дуже
незначній кількості інших товарів. Між кількістю товарів, що
перебувають на ринку, і ринковою вартістю цих товарів існує
тільки такий зв’язок: на даній базі продуктивності праці виго-
товлення певної кількості товарів вимагає в кожній окремій
сфері виробництва певної кількості суспільного робочого часу,
хоч у різних сферах виробництва це відношення є цілком різне
і не стоїть ні в якому внутрішньому зв’язку з корисністю цих
товарів або специфічною природою їх споживних вартостей.
При всіх інших однакових умовах, якщо кількість α даного
сорту товарів коштує b робочого часу, то кількість nα коштує
nb робочого часу. Далі: оскільки суспільство хоче задовольнити
потреби, хоче щоб для цієї мети був вироблений товар, воно му-
сить його оплатити. Дійсно, оскільки при товарному виробництві
передбачається поділ праці, то суспільство купує ці товари,
вживаючи на їх виробництво частину робочого часу, який
є в його розпорядженні, отже, купує їх за допомогою певної
кількості робочого часу, яким воно може порядкувати. Та ча-
стина суспільства, якій в наслідок поділу праці припадає вжи-
вати свою працю на виробництво цих певних товарів, мусить
дістати еквівалент у суспільній праці, представленій у товарах,
які задовольняють її потреби. Але не існує ніякого необхідного,
