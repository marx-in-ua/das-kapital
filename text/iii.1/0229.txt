окремому товарі маси праці, то маса зиску, яка припадає на кожний окремий товар, мусить зменшитись, і це, в певних межах, навіть у тому випадку, коли норма додаткової вартості підвищується. В кожному разі, маса зиску на весь продукт не падає нижче первісної маси зиску, якщо тільки капітал уживає те саме число робітників, що й раніше, при тому самому ступені експлуатації. (Це може мати місце і в тому випадку, коли вживається менше робітників при підвищеному ступені експлуатації.) Бо в тому самому відношенні, в якому зменшується маса зиску, що припадає на окремий продукт, збільшується число цих продуктів. Маса зиску лишається та сама, вона тільки інакше розподіляється на суму товарів; це також нічого не змінює в розподілі між робітниками і капіталістами тієї кількості вартості, що створена новододаною працею. Маса зиску може зростати, якщо вживається та сама маса праці, тільки в тому випадку, коли зростає неоплачена додаткова праця, або, при незмінному ступені експлуатації праці, в тому випадку, коли збільшується число робітників. Абож тоді, коли відбувається і те, і друге. В усіх цих випадках — які, однак, згідно з нашим припущенням, передбачають зростання сталого капіталу порівняно з змінним і зростаючу величину всього застосованого ка-
піталу — кожний окремий товар містить у собі меншу масу зиску, і норма зиску знижується, навіть якщо обчислювати її на окремий товар; дана кількість новододаної праці виражається в більшій кількості товарів; ціна окремого товару знижується. Якщо
розглядати справу абстрактно, то при падінні ціни окремого товару, в наслідок збільшення продуктивної сили і, отже, при одночасному збільшенні кількості цих дешевших товарів, норма зиску може лишитись та сама, якщо, наприклад, збільшення продуктивної сили рівномірно і одночасно впливає на всі складові частини товарів, так що вся ціна товару падає в тій самій пропорції, в якій збільшується продуктивність праці, і, з другого боку, взаємне відношення різних складових частин ціни товару лишається те саме. Норма зиску могла б навіть підвищитись, коли б з підвищенням норми додаткової вартості було зв’язане значне зменшення вартості елементів сталого і особливо основного капіталу. Але в дійсності, як ми вже бачили, норма зиску знизиться з бігом часу. Само тільки падіння ціни окремого товару ні в якому разі не дозволяє робити висновку щодо норми зиску. Все зводиться до того, яка величина загальної суми капіталу, що бере участь у виробництві товару. Якщо, наприклад, ціна одного метра тканини падає з 3 шилінгів
до 2/3 шилінгів; якщо відомо, що перед падінням ціни в ній було на 2/3 шилінгів сталого капіталу, пряжі і т. д., Яз шилінга заробітної плати і 2/3 шилінга зиску, а після падіння ціни — на 1 шилінг сталого капіталу, Яз шилінга заробітної плати і Яз шилінга зиску, то ще невідомо, чи лишилась норма зиску та сама, чи ні. Це залежить від того, чи збільшився і наскільки збільшився
