тільки окремі частини (як, наприклад, на якійсь бавовняній фабриці, в різних відділах якої — кардувальному, підготовчому, прядільному й ткацькому — існує різне відношення між змінним і
сталим капіталом і де пересічне відношення для всієї фабрики
ще тільки має бути обчислене), то, по-перше, пересічний склад
капіталу в 500 був би = 390 c + 110 v, або в процентах 78 c + 22 v.
Кожний з цих капіталів в 100, розглядуваний тільки як % сукупного капіталу, мав би своїм складом цей пересічний склад
в 78 c + 22 v; так само на кожні 100 припадало б 22 як пересічна
додаткова вартість; тому пересічна норма зиску була б = 22%,
і, нарешті, ціна кожної п’ятої частини сукупного продукту, виробленого цими 500, дорівнювала б 122. Отже, продукт кожної
п’ятої частини сукупного авансованого капіталу мусив би продаватись за 122.

Однак, щоб не прийти до цілком хибних висновків, не слід
усі витрати виробництва рахувати рівними 100.

При 80 c + 20 v і нормі додаткової вартості = 100% вся вартість товару, виробленого капіталом І = 100, була б = 80 c + 20 v + 20 m = 120, коли б весь сталий капітал входив у річний продукт. При певних обставинах це, 'звичайно, може мати місце
в певних сферах виробництва. Однак, ледве чи це можливе там,
де відношення c:v = 4:1. Отже, при дослідженні вартостей товарів, вироблюваних кожними 100 одиницями різних капіталів,
треба взяти до уваги те, що ці вартості можуть бути різні, залежно від різного складу c з основних і обігових складових
частин, і що основні складові частини різних капіталів, в свою
чергу, зношуються швидше або повільніше, отже, за однакові
періоди часу додають до продукту неоднакові кількості вартості. Але для норми зиску це не має значення. Чи 80 c віддають
річному продуктові вартість в 80, чи в 50, чи в 5, отже, чи річний
продукт = 80 c +20 v + 20 m = 120, чи = 50 c + 20 v + 20 m = 90, чи = 5 c + 20 v + 20 m = 45, — в усіх цих випадках надлишок
вартості продукту понад його витрати виробництва = 20, і в усіх
цих випадках при встановленні норми зиску ці 20 обчислюються
на капітал в 100; отже, норма зиску для капіталу І в усіх випадках = 20%. Щоб зробити це ще яснішим, ми в нижченаведеній
таблиці припускаємо для тих самих п’яти капіталів, про які мова
йшла вище, що у вартість продукту з цих п’яти капіталів входять різні частини сталого капіталу.


Капітали Норма додаткової вартості  Додаткова вартість  Норма зиску  Зношування 
  Вартість товарів   Витрати виробництва

І.    80 c  + 20 v    100%    20    20%    50    90    70
II.   70 c + 30 v    100%    30    30%    51    111    81
III.   60 c  + 40 v   100%    40    40%    51    131    91
IV.    85 c  + 15 v    100%    15    15%    40    70    55
V.    95 c   + 5 v    100%    5    5%    10    20    15
    390 c  +  110 v        —    110    —    —    —    — Сума
    78 c   +  22 v         —       22    22%  —    —   —  Пересічно
