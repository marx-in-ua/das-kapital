самим. Ще більше підвищується вона при зростаючому населенні; і хоч це зв’язане з відносним зменшенням числа занятих робітників порівняно з величиною всього капіталу, проте це зменшення уміряється або затримується в наслідок підвищення норми додаткової вартості.

Раніше ніж перейти до дальшого пункту, слід ще раз підкреслити, що при даній величині капіталу норма додаткової вартості може зростати, хоч маса її падає, і навпаки. Маса додаткової вартості дорівнює її нормі, помноженій на число робітників; але норма додаткової вартості ніколи не обчислюється на весь капітал, а тільки на змінний, в дійсності тільки на один робочий день. Навпаки, при даній величині капітальної вартості норма зиску ніколи не може підвищитись або впасти без того, щоб маса додаткової вартості так само не підвищилась або не
впала.

II.    Зниження заробітної плати нижче її вартості

Ми подаємо це тут тільки емпірично, бо в дійсності, воно, як і багато чого іншого, що тут слід би було навести, не має ніякого відношення до загального аналізу капіталу, а стосується до дослідження конкуренції, яке не входить в завдання цієї праці. Проте, воно є одною з найзначніших причин, які затримують тенденцію норми зиску до падіння. III.

III.    Здешевлення елементів сталого капіталу

Сюди стосується все, що було сказано в першому відділі цієї книги про причини, які підвищують норму зиску при незмінній нормі додаткової вартості або незалежно від норми додаткової вартості, отже, і той випадок, коли,— якщо розглядати весь капітал, — вартість сталого капіталу зростає не в такій пропорції, як його матеріальний розмір. Наприклад, маса бавовни, яку переробляє окремий європейський робітник-прядільник на сучасній фабриці, зросла в найколосальнішій мірі порівняно з тією масою, яку раніше переробляв європейський прядільник за допомогою прядки. Але вартість перероблюваної бавовни зросла не в такій пропорції, як її маса. Так само стоїть справа
з машинами та іншим основним капіталом. Коротко кажучи, той самий розвиток, який збільшує масу сталого капіталу порівняно з змінним, зменшує вартість його елементів в наслідок підвищення продуктивної сили праці і, значить, перешкоджає тому, щоб вартість сталого капіталу, хоч вона постійно зростає, зростала в такій самій пропорції, як його матеріальний розмір, тобто матеріальний розмір засобів виробництва, які приводяться в рух тією самою кількістю робочої сили. В окремих випадках маса елементів сталого капіталу може навіть збільшитись, тиадчзсом як його вартість лишається та сама або навіть падає,
