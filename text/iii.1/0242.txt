праці, яку можна видушити, упредметнилася в товарах, до-
даткова вартість вироблена. Але цим виробництвом додаткової
вартості закінчено тільки перший акт капіталістичного процесу
виробництва, безпосередній процес виробництва. Капітал увібрав
стільки то неоплаченої праці. З розвитком процесу, який вира-
жається в падінні норми зиску, маса вироблюваної таким чи-
ном додаткової вартості зростає до потворних розмірів. Тепер
наступає другий акт процесу. Вся маса товарів, весь продукт,
як та його частина, що заміщає сталий і змінний капітал, так
і та, що представляє додаткову вартість, мусить бути продана.
Якщо цього не відбувається, або відбувається тільки почасти,
або тільки при таких цінах, що стоять нижче цін виробництва,
то хоч робітника і експлуатували, але експлуатація його не
реалізується як така для капіталіста; вона може бути зв’язана
з тим, що видушена додаткова вартість зовсім не реалізується чи
реалізується тільки частково, або навіть з тим, що відбувається
часткова чи повна втрата капіталу капіталіста. Умови безпосе-
редньої експлуатації і умови її реалізації не є тотожні. Вони не
збігаються не тільки щодо часу й місця, але й у понятті. Перші
обмежені тільки продуктивною силою суспільства, другі — про-
порціональністю різних галузей виробництва і споживною cилою
суспільства. Але ця остання визначається не абсолютною про-
дуктивною силою і не абсолютною споживною силою, а спо-
живною силою на основі антагоністичних відносин розподілу,
що зводять споживання величезної маси суспільства до міні-
муму, який змінюється тільки в більш-менш вузьких межах.
Вона обмежена далі прагненням до нагромадження, прагненням
до збільшення капіталу і до виробництва додаткової вартості
в розширеному масштабі. Такий є закон капіталістичного вироб-
ництва, даний постійними революціями в самих методах вироб-
ництва, постійно зв’язаним з цими революціями знеціненням
наявного капіталу, загальною конкурентною боротьбою і необ-
хідністю поліпшувати виробництво та розширювати його розміри
ради самого тільки збереження і під загрозою загибелі. Тому ри-
нок мусить постійно розширюватись, так що ринкові зв’язки і
умови, що їх регулюють, все більше й більше набирають
вигляду природного закону, незалежного від виробників, все
більше й більше стають непіддатними контролеві. Внутрішня
суперечність прагне знайти собі розв’язання в розширенні зов-
нішнього поля виробництва. Але чим більше розвивається про-
дуктивна сила, тим більше стає вона в суперечність з тією
вузькою базою, на якій грунтуються відносини споживання. На
цій повній суперечностей базі зовсім не є суперечністю те,
що надмір капіталу є зв’язаний з зростаючим надміром насе-
лення; бо хоч при поєднанні того й другого надміру маса ви-
роблюваної додаткової вартості зросла б, але саме тому зросла б
і суперечність між тими умовами, при яких ця додаткова вар-
тість виробляється, і тими умовами, при яких вона реалізується.
