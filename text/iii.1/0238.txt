І до спожитих на їх виробництво засобів праці дедалі знижується; отже, та обставина, що в цих товарах упредметнюється дедалі менша кількість додаваної живої праці, бо з розвитком суспільної продуктивної сили потрібно менше праці для їх виробництва — ця обставина не стосується до того відношення, в якому уміщена в товарі жива праця ділиться на оплачену і неоплачену. Навпаки. Хоча загальна кількість уміщеної в товарі додаваної живої праці зменшується, неоплачена частина зростає порівняно з оплаченою в наслідок або абсолютного, або відносного зниження оплаченої частини; бо той самий спосіб виробництва, який зменшує загальну масу додаваної живої праці в кожному окремому товарі, супроводиться зростанням абсолютної і відносної до-
даткової вартості. Тенденція норми зиску до зниження зв’язана з тенденцією до підвищення норми додаткової вартості, отже й ступеня експлуатації праці. Тому немає нічого більш безглуздого, як поясняти зниження норми зиску підвищенням норми заробітної плати, хоч винятково і це може мати місце. Тільки зрозумівши відносини, при яких утворюється норма зиску, статистика стає спроможною взятись до дійсного аналізу норми заробітної плати в різні епохи і в різних країнах. Норма зиску падає не тому, що праця стає менш продуктивною, а тому, що вона стає більш продуктивною. І те і друге, підвищення норми додаткової вартості і падіння норми зиску, є тільки особливі форми, в яких капіталістично виражається зростаюча продуктивність праці.

VI.    Збільшення акційного капіталу

До вищенаведених п’яти пунктів можна додати ще один пункт, на якому ми, однак, покищо не можемо детальніше спинятись. З прогресом капіталістичного виробництва, який іде рука в руку з прискореним нагромадженням, частина капіталу враховується і застосовується тільки як капітал, що дає процент. Не в тому розумінні, в якому кожний капіталіст, що позичає комусь капітал, задовольняється процентами, тимчасом як промисловий капіталіст одержує підприємницький зиск. Це не стосується до висоти загальної норми зиску, бо для неї зиск = процентові -{-зиск усякого роду-[-земельна рента, при чому розподіл на ці особливі категорії для неї не має значення. А в тому
розумінні, що ці капітали, хоч і вкладені у великі продуктивні підприємства, дають після відрахування всіх витрат тільки великі або малі проценти, так звані дивіденди; наприклад, у залізничній справі. Отже, вони не беруть участі у вирівнюванні загальної норми зиску, бо вони дають меншу норму зиску, ніж пересічна норма. Коли б вони брали участь у вирівнюванні, то ця остання упала б значно нижче. Розглядаючи справу теоретично, їх можна врахувати, і тоді одержимо меншу норму зиску, ніж та, яка, видимо, існує і дійсно є визначальною для капіталістів,— одержимо меншу норму зиску, бо саме в цих підприємствах сталий капітал є найбільший порівняно з змінним.
