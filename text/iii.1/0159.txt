змінного капіталу, вироблена додаткова вартість. При однаковій
нормі додаткової вартості маса її залежить, очевидно, від маси
змінного капіталу. Вартість продукту капіталу в 100 в одному
випадку є 90 с + 10 v + 10 m = 110, а в другому випадку 10 c + 90 v + 90 m = 190. Якщо товари продаються по їх вартостях,
то перший продукт продається за 110, з яких 10 представляють додаткову вартість, або неоплачену працю; другий же
продукт продається за 190, з яких 90 додаткової вартості, або
неоплаченої праці.

Це має особливе значення, коли порівнюються між собою
інтернаціональні норми зиску. Нехай в якійсь європейській країні
норма додаткової вартості буде 100%, тобто робітник працює
півдня на себе і півдня на свого підприємця; нехай в якійсь
азіатській країні норма додаткової вартості буде 25%, тобто робітник працює 4/5 дня на себе і 1/5 на свого підприємця. Але
в європейській країні склад національного капіталу є, скажімо,
84 с +16 v, а в азіатській, де застосовується мало машин і т. д.
і де за даний час даною кількістю робочої сили продуктивно
споживається відносно мало сировинного матеріалу, склад є
16 с + 84 v. Ми матимем тоді такий обрахунок:

В європейській країні вартість продукту = 84 с + 16 v + 16 m = 116; норма зиску = 16/100 = 16%.

В азіатській країні вартість продукту = 16 с + 84 v + 21 m = 121; норма зиску = 21/100 = 21%.

Отже, норма зиску в азіатській країні більше як на 25% вища, ніж в європейській, хоч норма додаткової вартості в ній
вчетверо менша, ніж в європейській. Всякі Кері, Бастіа і tutti quanti [всі інші, скільки їх є] зроблять якраз протилежний висновок.

Це між іншим; різні національні норми зиску здебільшого
основані на різних національних нормах додаткової вартості;
але ми порівнюємо в цьому розділі неоднакові норми зиску,
які випливають з однієї і тієї самої норми додаткової вартості.

Крім різного органічного складу капіталів, отже, крім різних
мас праці, а тому — при інших однакових умовах — і додаткової
праці, що її приводять в рух рівновеликі капітали в різних сферах
виробництва, існує ще й інше джерело нерівності норм зиску:
ріжниця в довжині періоду обороту капіталу в різних сферах
виробництва. В розділі IV ми бачили, що при однаковому складі
капіталів і при інших однакових умовах норми зиску стоять у зворотному відношенні до часу обороту; ми бачили також, що
той самий змінний капітал, якщо він обертається в періоди
часу різної довжини, створює неоднакові маси річної додаткової вартості. Отже, ріжниця в часі оборотів є друга причина
того, чому рівновеликі капітали в різних сферах виробництва
