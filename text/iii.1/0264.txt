випадки циркуляції товарного капіталу почасти змішують з своє-
рідними функціями купецького або товарно-торговельного ка-
піталу; почасти вони на практиці сполучаються з його своєрід-
ними специфічними функціями, хоча з розвитком суспільного
поділу праці функція купецького капіталу розвивається і в чи-
стому вигляді, тобто відокремлюється від цих реальних функцій
і усамостійнюється щодо них. Отже, для нашої мети, де справа
йде про визначення специфічної відмінності цієї особливої форми
капіталу, слід абстрагуватись від згаданих функцій. Оскільки
капітал, який функціонує тільки в процесі циркуляції, спеціально
товарно-торговельний капітал, почасти сполучає ці функції з сво-
їми, він виступає не в своїй чистій формі. Відкинувши, усунувши
ці функції, ми матимем чисту форму товарно-торговельного ка-
піталу.

Ми бачили, що буття капіталу як товарного капіталу і та
метаморфоза, яку він, як товарний капітал, проробляє в сфері
циркуляції, на ринку, — метаморфоза, яка зводиться до купівлі
й продажу, до перетворення товарного капіталу в грошовий ка-
пітал і грошового капіталу в товарний капітал, — становить фазу
процесу репродукції промислового капіталу, отже, фазу сукуп-
ного процесу виробництва його; але разом з тим ми бачили, що
в цій своїй функції, як капітал циркуляції, він відрізняється
від себе самого, як продуктивного капіталу. Це — дві окремі,
відмінні форми існування одного й того ж капіталу. Частина
сукупного суспільного капіталу постійно перебуває на ринку
в цій формі існування як капітал циркуляції, в процесі цієї ме-
таморфози, хоч для кожного окремого капіталу його буття як
товарного капіталу і його метаморфоза як такого становить
тільки постійно зникаючий і постійно відновлюваний перехідний
пункт, перехідну стадію безперервності його процесу виробни-
цтва, і хоч через це елементи товарного капіталу, який перебу-
ває на ринку, постійно змінюються, бо вони постійно витягаються
з товарного ринку і так само постійно повертаються на нього
як новий продукт процесу виробництва.

Отож, товарно-торговельний капітал є не що інше, як пере-
творена форма частини цього капіталу циркуляції, який постійно
перебуває на ринку, постійно перебуває в процесі метаморфози
і постійно охоплений сферою циркуляції. Ми кажемо: частини,
бо певна частина продажу й купівлі товарів постійно відбу-
вається безпосередньо між самими промисловими капіталістами.
Цю частину ми в цьому дослідженні залишаємо цілком осто-
ронь, бо вона нічого не дає для визначення поняття, для зрозу-
міння специфічної природи купецького капіталу, а, з другого
боку, для нашої мети ми вичерпно дослідили її вже в книзі II.

Торговець товарами, як капіталіст взагалі, виступає на ринок
насамперед як представник певної суми грошей, яку він аван-
сує як капіталіст, тобто яку він хоче перетворити з x (первіс-
ної вартості цієї суми) x+Δx (цю суму плюс зиск на неї). Але
