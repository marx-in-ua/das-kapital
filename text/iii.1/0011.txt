першого нарису всюди, де це дозволяла ясність, не викреслював
навіть окремих повторень там, де вони, як це звичайно маємо
у Маркса, кожного разу розглядають предмет з іншого боку
абож принаймні передають його в іншому способі виразу. Там, де
мої зміни або додатки не чисто редакційного характеру, або
там, де я мусив переробити даний Марксом фактичний мате-
ріал у власні кінцеві висновки, хоч і витримані по можливості в дусі
Маркса, — все місце взято в прямі дужки і позначено моїми ініці-
алами. При моїх примітках під текстом подекуди немає дужок;
але там, де при них стоять мої ініціали, я відповідаю за всю
примітку.

В рукопису — як це само собою зрозуміло для першого на-
рису— є численні вказівки на ті пункти, які треба було пізніше
розвинути, при чому не в усіх випадках виконано ці обіцянки.
Ці вказівки я зберіг, бо вони показують наміри автора щодо
майбутнього розроблення.

А тепер до деталей.

Для першого відділу головний рукопис можна було викори-
стати тільки з великими обмеженнями. На самому початку його
вміщено все математичне обчислення відношення між нормою до-
даткової вартості і нормою зиску (що становить наш 3 розділ),
тимчасом як предмет, викладений у нашому 1 розділі, роз-
глядається тільки пізніше і мимохідь. Тут стали в пригоді два
початки перероблення, кожний у 8 сторінок in folio; але й вони
не скрізь зв’язно розроблені. З них складається даний у цій
книзі розділ 1. Розділ 2 взято з головного рукопису. Для
розділу 3 був у наявності цілий ряд незакінчених математич-
них обчислень, а також цілий майже закінчений зшиток, з семи-
десятих років, який подавав у рівняннях відношення норми додат-
кової вартості до норми зиску. Мій друг Самюель Мур, який зро-
бив також більшу частину англійського перекладу першої книги,
взявся обробити для мене цей зшиток, до чого він, як старий
кембріджський математик, був куди більше здатен. З його резюме
я потім виготував 3 розділ, користуючись принагідно головним
рукописом. — З розділу 4 був у наявності тільки заголовок.
Але тому що розглядуваний тут пункт: вплив обороту на
норму зиску, має вирішально важливе значення, то я розробив
його сам, через що весь цей розділ в тексті взято в дужки.
При цьому виявилось, що в дійсності формула розділу 3 для
норми зиску потребувала деякої модифікації для того, щоб стати
загальнозначимою. Починаючи з п’ятого розділу, головний ру-
копис є єдине джерело для решти відділу, хоч і тут треба
було зробити дуже багато перестановок і доповнень.

Для дальших трьох відділів, не кажучи про стилістичну редак-
цію, я майже скрізь міг триматися оригіналу рукопису. Окремі
місця, які здебільшого стосуються до впливу обороту, треба
було обробити відповідно до вставленого мною 4 розділу; ці
місця теж узяті в дужки і позначені моїми ініціалами.
