Припустімо наприклад що спочатку потрібно було 500 фунтів
стерлінгів для того, щоб щотижня приводити в рух 500 робітників, а тепер для цього потрібно тільки 400 фунтів стерлінгів.
Тоді, якщо припустити, що в обох випадках маса виробленої
вартості = 1000 фунтам стерлінгів, маса щотижневої додаткової вартості буде в першому випадку = 500 фунтів стерлінгів, норма додаткової вартості 500/500 = 100%; але після зниження заробітної плати маса додаткової вартості буде 1000 фунтів стерлінгів — 400 фунтів стерлінгів = 600 фунтам стерлінгів, а її норма 600/400 = 150%. І це підвищення норми додаткової вартості є єдиний результат для того, хто із змінним капіталом в 400 фунтів стерлінгів і з відповідним сталим капіталом починає нове підприємство
в тій самій сфері виробництва. Але в підприємстві, яке вже функціонує, в цьому випадку в наслідок зниження вартості змінного
капіталу не тільки підвищується маса додаткової вартості з 500
до 600 фунтів стерлінгів і норма додаткової вартості з 100
до 150%; тут, крім того, звільняється 100 фунтів стерлінгів
змінного капіталу, за допомогою яких знову таки можна експлуатувати працю. Отже, не тільки та сама кількість праці експлуатується з більшою вигодою, але, в наслідок звільнення цих 100 фунтів стерлінгів, з тим самим змінним капіталом у 500 фунтів стерлінгів можна експлуатувати при підвищеній нормі експлуатації більше робітників, ніж раніше.

Припустімо тепер, навпаки, що при 500 заqнятих робітниках
первісне відношення розподілу продукту є: 400 v + 600 m = 1000, отже, що норма додаткової вартості є = 150% Таким
чином робітник одержує тут щотижня 4/5 фунтів стерлінгів = 16 шилінгів. Якщо тепер в' наслідок підвищення вартості
змінного капіталу 500 робітників коштують щотижня 500 фунтів
стерлінгів, то тижнева заробітна плата кожного робітника = 1 фунтові стерлінгів, і 400 фунтів стерлінгів можуть привести
в рух тільки 400 робітників. Отже, якщо пускатиметься в рух те
саме число робітників, що й раніш, то ми матимемо 500 v + 500 m = 1000; норма додаткової вартості знизиться з 150 до 100%,
тобто на 1/3. Для нововкладуваного капіталу єдиним результатом було б це зниження норми додаткової вартості. При інших
однакових умовах норма зиску відповідно знизилася б, хоч і не
в такій самій пропорції. Якщо, наприклад, с = 2000, то в
першому випадку ми маємо 2000 c + 400 v + 600 m = 3000; m' = 150%, p' = 600/2400 = 25%. В другому випадку 2000 с + 500 v + 500 m = 3000; m' = 100%; р' =  500/2500 = 20%. Навпаки, для вкладеного вже капіталу результат був би двоякий. З 400 фунтами
стерлінгів змінного капіталу тепер можна привести в рух тільки
400 робітників, до того ж при нормі додаткової вартості в 100%.
Отже, вся додаткова вартість, яку вони дають, становить тільки
