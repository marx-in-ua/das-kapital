Якщо капітал відправляється за кордон, то це стається не
тому, що він абсолютно не міг би бути застосований всередині
країни. Це стається тому, що за кордоном він може бути засто-
сований при вищій нормі зиску. Але цей капітал є абсолютно
надлишковий капітал для занятого робітничого населення і для
даної країни взагалі. Він існує як такий поряд з відносно над-
лишковим населенням, і це є приклад того, як надлишковий
капітал і відносно надлишкове населення існують одне поряд
одного і взаємно одне одного зумовлюють.

З другого боку, зв’язане з нагромадженням падіння норми зиску
необхідно викликає конкурентну боротьбу. Компенсація падіння
норми зиску збільшенням маси зиску має силу тільки для су-
купного капіталу суспільства і для великих капіталістів з уже
влаштованими підприємствами. Новий, самостійно функціонуючий
додатковий капітал не знаходить для себе таких умов ком-
пенсації, він ще тільки мусить завоювати їх собі, і тому падіння
норми зиску викликає конкурентну боротьбу між капіталами,
а не навпаки. Ця конкурентна боротьба супроводиться, звичайно,
минущим підвищенням заробітної плати і дальшим тимчасовим
зниженням норми зиску, яке випливає з цього підвищення. Те
саме виявляється в перепродукції товарів, у переповненні рин-
ків. Через те що метою капіталу є не задоволення потреб, а ви-
робництво зиску, і що цієї мети він досягає тільки методами,
при яких маса продуктів визначається масштабом виробни-
цтва, а не навпаки, то постійно мусить виникати суперечність
(Zwiespalt) між обмеженими розмірами споживання на капіталі-
стичній базі і виробництвом, яке постійно прагне переступити
ці імманентні йому межі. А втім, адже капітал складається з то-
варів, і тому перепродукція капіталу включає перепродукцію
товарів. Тому дивно, що ті самі економісти, які заперечують
перепродукцію товарів, визнають перепродукцію капіталу. Коли
кажуть, що має місце не загальна перепродукція, а диспропор-
ція між різними галузями виробництва, то це не означає нічого
іншого, як тільки те, що при капіталістичному виробництві
пропорціональність окремих галузей виробництва виступає з дис-
пропорціональності як постійний процес, бо тут зв’язок сукуп-
ного виробництва нав’язується агентам виробництва як сліпий
закон, а не як збагнутий їх колективним розумом і тому опано-
ваний закон, що підпорядковує процес виробництва їх спіль-
ному контролеві. Далі, разом з цим вимагають, щоб країни, в яких
капіталістичний спосіб виробництва не розвинений, споживали
й виробляли в такій мірі, як це відповідає країнам капіталістич-
ного способу виробництва. Коли кажуть, що перепродукція є
тільки відносна, то це цілком правильно; але весь капіталістичний
спосіб виробництва є саме тільки відносний спосіб виробництва,
межі якого є не абсолютні межі, але для нього, на його базі,
вони є абсолютні. Інакше яким чином могло б не бути попиту на
ті самі товари, в яких має нужду маса народу, і яким чином було б
