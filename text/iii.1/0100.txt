Подруге: Оскільки ці засоби виробництва в капіталістичному
процесі виробництва є разом з тим засобами експлуатації праці,
відносна дешевина чи дорожнеча цих засобів експлуатації так
само мало турбує робітника, як, наприклад, коня та обставина,
чи дорогими чи дешевими вудилами правлять ним.

Нарешті, як ми бачили раніше, робітник дійсно ставиться
до суспільного характеру своєї праці, до її комбінації з працею
інших для спільної мети, як до якоїсь чужої йому сили; умовою
здійснення цієї комбінації є чужа йому власність, марнування
якої для нього було б цілком байдужим, коли б його не примушували економізувати її. Цілком інакше стоїть ця справа
на фабриках, що належать самим робітникам, наприклад, у Рочделі.

Отже, ледве чи треба згадувати, що оскільки продуктивність
праці в одній галузі виробництва виявляється як подешевшення
й поліпшення засобів виробництва в іншій галузі і тим самим
підвищує норму зиску, цей загальний зв’язок суспільної праці
виступає як щось цілком чуже робітникам, що на ділі торкається тільки капіталіста, оскільки тільки він купує і привласнює
собі ці засоби виробництва. Те, що він купує продукт робітників чужої галузі виробництва на продукт робітників своєї власної галузі виробництва, і тому розпоряджається продуктом
чужих робітників лиш остільки, оскільки він даром привласнив
собі продукт своїх власних робітників, — це є таке відношення,
яке щасливо приховується процесом циркуляції і т. д.

Сюди долучається ще те, що подібно до того, як виробництво у великому масштабі розвивається вперше в капіталістичній формі, так і жадоба до зиску, з одного боку, і, з другого — конкуренція, яка примушує до якомога дешевшого виробництва товарів, надають цій економії в застосуванні сталого
капіталу такого вигляду, ніби вона є специфічною властивістю
капіталістичного способу виробництва, а тому функцією капіталіста.

Подібно до того, як капіталістичний спосіб виробництва,
з одного боку, спонукає до розвитку продуктивних сил суспільної праці, він, з другого боку, спонукає до економії в застосуванні сталого капіталу.

Справа не обмежується, однак, цим відношенням відчуженості
й байдужості між робітником, носієм живої праці, і економним,
тобто раціональним і ощадним, застосуванням умов його праці.
В силу своєї суперечливої, антагоністичної природи капіталістичний спосіб виробництва йде далі і приводить до того, що само
марнування життя і здоров’я робітника, зниження умов його
існування залічується до економії в застосуванні сталого капіталу, і тим самим до засобів підвищення норми зиску.

Через те що робітник найбільшу частину свого життя проводить у процесі виробництва, умови процесу виробництва
в значній частині є умовами його активного життьового процесу, умовами його існування, і економія на цих умовах існування
