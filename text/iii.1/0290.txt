постачають сталий капітал тим, хто виробляє засоби існування.
Купець одержує, по-перше, заміщення цього капіталу і, по-друге,
зиск на нього. Отже в наслідок того й другого відбувається
скорочення зиску для промислового капіталіста. Але в наслідок
зв’язаної з поділом праці концентрації і економії він скорочується
в меншій мірі, ніж це було б у тому випадку, коли б самому
промисловому капіталістові доводилось авансувати цей капітал.
Зменшення норми зиску є менше, бо авансовуваний таким чином
капітал є менший.

Поки що продажна ціна складається, отже, з В + К + зиск на
В + К. Ця частина її, після того, що ми досі виклали, не стано-
вить ніяких труднощів. Але ось сюди долучається Ь або аван-
сований купцем змінний капітал.

Внаслідок цього продажна ціна стає В + К + b + зиск на
B + K, + зиск на b.

В заміщує тільки купівельну ціну, але, крім зиску на В, не
додає до цієї ціни ніякої частини. К додає не тільки зиск на К,
але й само К; але К + зиск на К,— частина витрат циркуляції,
авансована в формі сталого капіталу, + відповідний пересічний
зиск, — була б більша в руках промислового капіталіста, ніж у
руках торговельного капіталіста. Зменшення пересічного зиску
виявляється в такій формі, що обчислюється повний пересічний
зиск, — після відрахування В + К з авансованого промислового
капіталу, — а відрахування з пересічного зиску, яке становить
зиск на В + К, виплачується купцеві, так що це відрахування
виступає як зиск особливого капіталу, купецького капіталу.

Але з b + зиск на b, або в даному випадку, оскільки норма
зиску за припущенням = 10%, з b + 1/10 b, справа стоїть інакше.
Саме тут ми маємо справжню трудність.

Згідно з нашим припущенням, купець купує на b тільки торго-
вельну працю, тобто працю, необхідну для того, щоб опосере-
днювати функції циркуляції капіталу, Т — Г і Г — Т. Але торго-
вельна праця є праця, взагалі необхідна для того, щоб капітал
функціонував як купецький капітал, щоб він опосереднював пере-
творення товару в гроші і грошей у товар. Це — праця, яка реалі-
зує вартості, але не створює ніяких вартостей. І лиш оскільки
який небудь капітал виконує ці функції, — отже, оскільки який-
небудь капіталіст виконує своїм капіталом ці операції, цю пра-
цю,— остільки цей капітал функціонує як купецький капітал
і бере участь у регулюванні загальної норми зиску, тобто одержує
свій дивіденд із сукупного зиску. Але в ( b + зиск на b) міститься,
видимо, по-перше, оплата праці (бо цілком байдуже, чи платить
промисловий капіталіст купцеві за його власну працю чи за працю
прикажчиків, оплачуваних купцем) і, по-друге, зиск на суму,
виплачену за цю працю, яку мусив би виконувати сам купець.
Купецький капітал одержує назад, по-перше, оплату b і, по-друге,
зиск на нього; отже, це походить з того, що він, по-перше, при-
мушує оплатити собі ту працю, за допомогою якої він функціонує
