капітал дорівнює сумі витрат виробництва, а саме 10000 фунтам стерлінгів, то й p/K, дійсна норма зиску, на цей раз = 20%.

III.  Припустім, що капітал при постійно зростаючій продуктивній силі праці збільшується до 15000 фунтів стерлінгів і виробляє тепер щорічно 30000 штук товару при витратах виробництва в 13 шилінгів на штуку, при чому кожна штука продається з зиском в 2 шилінги, отже, по 15 шилінгів. Отже, річний оборот = 15 шилінгів x З0 000 = 22 500 фунтам стерлінгів, з яких 19 500 фунтів стерлінгів авансованого капіталу і 3000 фунтів стерлінгів зиску. Отже, p/k = 2/13 = 3000/19500 = 15 * (5/13) %. Навпаки, p/K = 3000/15000 = 20%.

Отже, ми бачимо, що тільки у випадку II, де капітальна вартість, яка обернулася, дорівнює всьому капіталові, норма зиску на штуку товару або на суму обороту є така сама, як і норма зиску, обчислена на весь капітал. У випадку І, де сума обороту менша, ніж весь капітал, норма зиску, обчислена на витрати виробництва товару, є вища; у випадку III, де весь капітал менший, ніж сума обороту, вона нижча, ніж дійсна норма зиску, обчислена на весь капітал. Це має загальне значення.

В купецькій практиці оборот звичайно обчислюється неточно. Припускається, що капітал обернувся один раз, коли сума реалізованих товарних цін досягає суми всього застосова-
ного капіталу. Але капітал може тільки тоді завершити повний оборот, коли сума витрат виробництва реалізованих товарів дорівнюватиме сумі всього капіталу. — Ф. E.].

І тут знову виявляється, як важливо при капіталістичному виробництві розглядати окремий товар або товарний продукт, вироблений протягом якогось періоду часу, не ізольовано, не сам по собі, не як простий товар, а як продукт авансованого капіталу і відносно всього капіталу, який виробляє ці товари.

Хоча норму зиску слід обчислювати, вимірюючи масу виробленої і реалізованої додаткової вартості не тільки відносно спожитої частини капіталу, яка знову з’являється в товарах, але відносно цієї частини плюс та частина капіталу, яка не спожита, але застосована і продовжує служити у виробництві, — проте маса зиску може дорівнювати тільки тій масі зиску або додаткової вартості, яка міститься в самих товарах і має бути реалізована через їх продаж.

Якщо продуктивність промисловості збільшується, то ціна окремого товару падає. В ньому міститься менше праці як оплаченої, так і неоплаченої. Припустім, що та сама праця виробляє, наприклад, утроє більше продукту; тоді на кожний | окремий продукт припадає праці на 2/3 менше. А через те що зиск може становити тільки частину цієї вміщеної в кожному
