З цього способу розгляду змінного капіталу випливає:

Якщо в сфері виробництва A при вкладенні капіталу з кожних 700 всього капіталу витрачається тільки 100 на змінний
і 600 на сталий капітал, тимчасом як у сфері виробництва B
витрачається 600 на змінний і тільки 100 на сталий, то весь
капітал А в 700 приводитиме в рух робочу силу тільки в 100,
тобто при попередніх припущеннях лише 100 робочих тижнів,
або 6000 годин, живої праці, тимчасом як рівновеликий капітал B приводитиме в рух 600 робочих тижнів, отже, 36 000 годин живої праці. Тому капітал в сфері А привласнив би собі тільки
50 робочих тижнів, або 3000 годин додаткової праці, тимчасом
як рівновеликий капітал у сфері В привласнив би собі 300 робочих тижнів, або 18 000 годин. Змінний капітал є показник не
тільки праці, вміщеної в ньому самому, але, при даній нормі
додаткової вартості, і тієї надлишкової праці, яку він приводить
в рух понад цю міру, або додаткової праці. При однаковому
ступені експлуатації праці зиск у першому випадку був би 100/700 = 1/7 = 14 2/7 %, а в другому = 600/700 = 85 5/7 %, тобто вшестеро
більша норма зиску. Але і в дійсності в цьому випадку самий
зиск був би вшестеро більший, 600 для В проти 100 для А, бо
вшестеро більше живої праці приводиться в рух з тим самим
капіталом, отже, при однаковому ступені експлуатації праці
виробляється також вшестеро більше додаткової вартості, а тому
і вшестеро більше зиску.

Коли б в А застосовувалось не 700, а 7000 фунтів стерлінгів, а в В, навпаки, тільки 700 фунтів стерлінгів капіталу, то
капітал А, при незмінному органічному складі, застосовував би
з цих 7000 фунтів стерлінгів 1000 фунтів стерлінгів як змінний
капітал, тобто вживав би 1000 робітників на тиждень — 60000 годин живої праці, з них 30000 годин додаткової праці. Але,
як і раніш, А приводило б у рух кожними 700 фунтами стерлінгів тільки вшестеро менше живої праці, а тому і вшестеро
менше додаткової праці, ніж В, отже, виробляло б і вшестеро
менше зиску. Якщо розглядатимем норму зиску, то для капіталу А матимем 1000/7000 = 100/700 = 14 2/7 % проти 600/700, або 85 5/8 %, для
капіталу В. Не зважаючи на однакову величину капіталів, норми
зиску в них тут різні, бо при однаковій нормі додаткової
вартості, в наслідок різних мас приведеної в рух живої праці,
маси вироблених додаткових вартостей, а тому й зисків є різні.

Той самий результат фактично виходить в тому випадку, коли
технічні відношення в одній сфері виробництва ті самі, що й
у другій, але вартість застосовуваних елементів сталого капіталу більша або менша. Припустімо, що обидві сфери застосовують 100 фунтів стерлінгів як змінний капітал і потребують,
отже, 100 робітників на тиждень, щоб привести в рух ту саму
кількість машин і сировинного матеріалу, але ці останні в В
