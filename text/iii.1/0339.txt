Покупець звичайного товару купує споживну вартість цього
товару, а сплачує він його вартість. Позичальник грошей так само
купує їх споживну вартість як капіталу; але що він сплачує?
Звичайно, не їх ціну або вартість, як це має місце при купівлі
інших товарів. Між позикодавцем і позичальником не відбуваєть-
ся, як це має місце між продавцем і покупцем, обміну форми
вартості, при чому та вартість, яка одного разу існує у формі гро-
шей, другого разу існує у формі товару. Тотожність віддаваної і
одержуваної назад вартості виявляється тут цілком інакшим спо-
собом. Сума вартості, гроші, віддаються без еквіваленту і че-
рез певний час повертаються назад. Позикодавець весь час
лишається власником тієї самої вартості, навіть після того, як вона
перейшла з його рук у руки позичальника. При простому товар-
ному обміні гроші завжди є на боці покупця; але при позиці гроші
перебувають на боці продавця. Це він віддає гроші на певний
час, а покупець капіталу одержує їх як товар. Але це можливе
лиш остільки, оскільки гроші функціонують як капітал і тому
авансуються. Позичальник бере гроші в позику як капітал, як
вартість, що самозростає. Але спочатку це тільки капітал у
собі, як і всякий капітал у його вихідній точці, в момент його
авансування. Тільки за допомогою споживання їх вони збіль-
шуються в своїй вартості, реалізуються як капітал. Але позичаль-
ник повинен зворотно сплатити їх як реалізований капітал,
отже, як вартість плюс додаткова вартість (процент); а цей
останній може бути тільки частиною реалізованого ним зиску.
Тільки частиною, a не всім зиском. Бо для позичальника спо-
живна вартість грошей полягає в тому, що вони виробляють
йому зиск. Інакше вийшло б, що з боку позикодавця не відбу-
лося ніякого відчуження споживної вартості. З другого боку,
весь зиск не може дістатися позичальникові. Інакше вийшло б,
що він нічого не заплатив за відчуження споживної вартості і
повертає позикодавцеві авансовані гроші тільки як прості гроші,
а не як капітал, не як реалізований капітал, бо реалізованим
капіталом вони є тільки як Г + ΔГ.

Обидва, і позикодавець і позичальник, витрачають ту саму
грошову суму як капітал. Але тільки в руках позичальника вона
функціонує як капітал. Зиск не подвоюється від подвійного
буття однієї й тієї самої грошової суми як капіталу для двох
осіб. Вона може функціонувати як капітал для обох тільки в
наслідок поділу зиску. Та частина, яка дістається позикодавцеві,
зветься процентом.

Припускається, що вся угода відбувається між двома видами
капіталістів, між грошовим капіталістом і промисловим або тор-
говельним капіталістом.

Ніколи не слід забувати, що тут капітал як капітал є товар,
або що товар, про який тут іде мова, є капітал. Тому всі від-
носини, які тут виявляються, були б ірраціональні з точки зору
простого товару, або також з точки зору капіталу, оскільки він
