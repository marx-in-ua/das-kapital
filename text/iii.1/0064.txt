Величина вартості всього капіталу сама по собі не стоїть
у будьякому внутрішньому відношенні до величини додаткової
вартості, принаймні не стоїть безпосередньо. Щодо своїх речових
елементів весь капітал мінус змінний капітал, отже, сталий капітал,
складається з речових умов здійснення праці, з засобів праці
і матеріалу праці. Для того, щоб певна кількість праці реалізу-
валась у товарах і, отже, утворила вартість, потрібна певна
кількість матеріалу праці і засобів праці. Залежно від особли-
вого характеру додаваної праці існує певне технічне відношення
між масою праці і масою засобів виробництва, до яких повинна
бути додана ця жива праця. Отже, остільки існує також певне
відношення між масою додаткової вартості або додаткової праці
і масою засобів виробництва. Якщо, наприклад, час, необхідний
для виробництва заробітної плати, становить 6 годин на день,
то робітник мусить працювати 12 годин, щоб дати 6 годин до-
даткової праці, щоб створити додаткову вартість у 100%. Він
споживає за ці 12 годин удвоє більше засобів виробництва, ніж
за ці 6 годин. Але від цього додаткова вартість, яку він додає
за 6 годин, зовсім не стає в будьяке безпосереднє відношення
до вартості засобів виробництва, спожитих за ці 6 чи навіть
за ці 12 годин. Ця вартість тут не має ніякого значення; ідеться
тільки про технічно необхідну масу. Чи сировинний матеріал або
засоби праці дешеві, чи дорогі, це не має ніякого значення;
аби тільки вони мали потрібну споживну вартість і були наявні
в технічно встановленій пропорції до тієї живої праці, яку треба
поглинути. Однак, якщо я знаю, що за одну годину перепря-
дається х фунтів бавовни, які коштують а шилінгів, то я, зви-
чайно, знаю і те, що за 12 годин перепрядається 12 х фунтів
бавовни =12 а шилінгам, і тоді я можу обчислити відношення
додаткової вартості до вартості цих 12, так само як і до вар-
тості цих 6. Але відношення живої праці до вартості засобів
виробництва тут привходить лиш остільки, оскільки а шилінгів
служать назвою для х фунтів бавовни; бо певна кількість ба-
вовни має певну ціну, а тому й навпаки, певна ціна може слу-
жити показником певної кількості бавовни, поки ціна бавовни
не зміниться. Якщо я знаю, що для того, щоб привласнити 6 годин
додаткової праці, я повинен примушувати працювати 12 годин,
отже, мушу мати напоготові бавовни на 12 годин, і якщо я знаю
ціну цієї потрібної для 12 годин кількості бавовни, то посередньо
існує відношення між ціною бавовни (як показником необхідної
кількості) і додатковою вартістю. Навпаки, з ціни сировинного
матеріалу я ніколи не можу зробити висновок про масу сиро-
винного матеріалу, яка може бути перепрядена, наприклад, за
одну годину, а не за 6. Отже, немає ніякого внутрішнього, не-
обхідного відношення між вартістю сталого капіталу, — а тому
і між вартістю всього капіталу (= с + v) і додатковою вартістю.

Якщо норма додаткової вартості відома і величина додатко-
вої вартості дана, то норма зиску виражає не що інше, як
