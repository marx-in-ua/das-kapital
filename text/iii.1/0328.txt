В русі торговельного капіталу Г—Т—Г' той самий товар
двічі або, коли купець продає купцеві, багато разів переходить
з рук в руки; але кожна така переміна місця одного й того ж
товару вказує на метаморфозу, купівлю або продаж товару,
як би часто не повторювався цей процес, поки товар остаточно
не ввійде в споживання.

З другого боку, в Т—Г—Т відбувається двократна пере-
міна місця одних і тих самих грошей, але це вказує на повну
метаморфозу товару, який спочатку перетворюється в гроші,
а потім з грошей знову в інший товар.

Навпаки, при капіталі, що дає процент, перша переміна місця
Г аж ніяк не є моментом ні в метаморфозі товару, ні в репро-
дукції капіталу. Таким моментом вона стає лиш при другому
витрачанні, в руках функціонуючого капіталіста, який з цими
грішми провадить торгівлю або перетворює їх у продуктивний
капітал. Перша переміна місця Г не виражає тут нічого іншого,
як уступку або передачу їх від А до В; уступку, яка звичайно
відбувається в певних юридичних формах і на певних умовах.

Цьому двократному витрачанню грошей як капіталу, при
чому перше витрачання є проста передача їх від А до В, від-
повідає і двократний зворотний приплив їх. Як Г' або Г + ΔГ вони
повертаються з руху назад до функціонуючого капіталіста В.
Цей останній тоді знову передає їх А, але вже з частиною
зиску, як реалізований капітал, як Г + ΔГ, де ΔГ становить
не весь зиск, а тільки частину зиску, процент. До В вони по-
вертаються тільки як те, що він витратив як функціонуючий
капітал, але як власність А. Тому, щоб зворотний приплив їх
закінчився, В повинен знову передати їх А. Але, крім капіталь-
ної суми, В повинен передати А під назвою процента частину
зиску, який він виробив за допомогою цієї капітальної суми,
бо А дав йому гроші тільки як капітал, тобто як вартість, яка
не тільки зберігається в русі, але й створює своєму власникові
додаткову вартість. Вони лишаються в руках В тільки доти,
поки вони є функціонуючий капітал. А після їх зворотного
припливу — після скінчення строку —вони перестають функціо-
нувати як капітал. Але як гроші, які вже більше не функціо-
нують як капітал, вони мусять бути знову передані назад до А,
який не перестав бути їх юридичним власником.
Форма позики замість форми продажу, яка властива цьому
товарові, капіталові як товарові, — вона, зрештою, трапляється
й при інших угодах, — випливає вже з того визначення, що
капітал виступає тут як товар, або що гроші як капітал стають
товаром.

Тут необхідно розрізняти таке:

Ми бачили (книга II, розд. І) і коротко нагадуємо тут про те,
що капітал у процесі циркуляції функціонує як товарний ка-
пітал і як грошовий капітал. Але в обох формах капітал стає
товаром не як капітал.
