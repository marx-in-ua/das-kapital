стерл.) існує тепер реалізований товаровий капітал у руках капіта-
ліста. Капітальна вартість і додаткова вартість існують тепер як гроші,
отже, в загальній еквівалентній формі.

Отже, наприкінці процесу капітальна вартість перебуває знову
в тій самій формі, що в ній вона увійшла в нього, і, отже, може знову,
як грошовий капітал, розпочати й перебігати цей процес. Саме тому, що
початкова й кінцева форма процесу являє собою форму грошового капі-
талу (Г), цю форму процесу кругобігу названо нами кругобігом
грошового капіталу. Кінець-кінцем, змінилась не форма, а лише величина
авансованої вартости.

Г + г є не що інше, як грошова сума певної величини, в даному разі
500 ф. стерл. Але як наслідок кругобігу капіталу, як реалізований
товаровий капітал, ця грошова сума має в собі капітальну вартість
і додаткову вартість, і до того ж вони вже не зрослі одна з однією, як
у пряжі, а лежать тепер поряд. Реалізація їх дала кожній з них само-
стійну грошову форму. 211/250 цієї суми є капітальна вартість, 422 ф.
стерл., і 39/250 її є додаткова вартість в 78 ф. стерл. Це відокремлення,
спричинене реалізацією товарового капіталу, має не тільки формальний
зміст, про що ми казатимемо зараз; воно набирає важливости в процесі
репродукції капіталу, залежно від того, чи долучається г до Г цілком, чи
почасти, чи зовсім не долучається, отже, залежно від того, чи функціонує
воно далі як складова частина авансованої капітальної вартости, чи ні.
г і Г можуть також перебігати цілком різні циркуляції.

В Г' капітал знову повернувся до своєї первісної форми Г, до своєї
грошової форми; але повернувся він у такій формі, що в ній він зреалі-
зований як капітал.

Поперше, тут є кількісна ріжниця. Було Г, 422 ф. стерл.; тепер є Г',
500 ф. стерл., і цю ріжницю виражено в Г...Г', в кількісно різних
крайніх членах кругобігу, що його власний рух позначено лише крапками.
Г' більше за Г, Г' мінус Г = М, додатковій вартості. Але як результат цього
кругобігу Г... Г' тепер існує лише Г'; це є результат, що в ньому погас
процес його утворення. Г' існує тепер самостійно само по собі, неза-
лежно від руху, що породив його. Рух минув, натомість маємо Г'.

Але Г', як Г + г, 500 ф. стерл., як 422 ф. стерл. авансованого капі-
талу плюс його приріст в 78 ф. стерл., являє разом з тим якісне відношення,
хоч саме це якісне відношення існує лише як відношення частин тієї
самої суми, отже, як кількісне відношення. Г, авансований капітал, що
тепер знову перебуває в своїй первісній формі (422 ф. стерл.), існує
тепер як реалізований капітал. Він не лише зберігся, він також реалізу-
вався як капітал, бо саме як капітал відрізняється він від г (78 ф. стерл.)
що до нього він стосується, як до свого приросту, до свого витвору, до
породженого ним самим приросту. Він реалізувався як капітал, тому що
він реалізувався як вартість, що породила вартість. Г' існує як капіталі-
стичне відношення; Г вже виступає не як просто гроші, а виразно як
