продукційний процес виступає тут як продуктивна функція промислового
капіталу, так само гроші і товар виступають як форми циркуляції
того самого промислового капіталу, а, значить, і функції грошей і
товару виступають як функції циркуляції цього капіталу, які або
підготовляють функції продуктивного капіталу, або походять з них. Лише
в наслідок їхнього зв’язку як форм тих функцій, що їх повинен виконувати
промисловий капітал на різних стадіях процесу свого кругобігу, функція
грошей і функція товару є тут разом з тим функція грошового капіталу
й товарового капіталу. Отже, було б помилково специфічні властивості
й функції, що характеризують гроші як гроші і товар як товар, висно-
вувати з їхніх властивостей як капіталу, і так само було б помилкою,
навпаки, висновувати властивості продуктивного капіталу з його способу
існування в засобах продукції.

Скоро Г' або Т' фіксуються як Г + г, Т + т, тобто як відношення
капітальної вартости до додаткової вартости як до свого нащадка, то це
відношення виражається і в тому і в другому, одного разу в грошовій
формі, другого разу в товаровій, що зовсім не змінює справи. Отже, це
відношення випливає не з особливостей і функцій, що властиві грошам
як таким або товарові як такому. В обох випадках властивість, що характери-
зує капітал, а саме те, що він є вартість, яка вилуплює вартість, виражається
лише як результат. Т' завжди є продукт функціонування П, а Г' завжди
є лише форма Т', перетворена в кругобігу промислового капіталу. Тому,
скоро реалізований грошовий капітал знову починає функціонувати як
грошовий капітал, він перестає бути виразом того капіталістичного відно-
шення, що є в Г' = Г + г. Коли відбувся акт Г...Г' і Г' знову починає
кругобіг, Г' фігурує вже не як Г', а як Г, навіть і тоді, коли б ціла
додаткова вартість, що є в Г', капіталізувалась. У нашому випадку дру-
гий кругобіг починається грошовим капіталом в 500 ф. стерл., а не
422 ф. стерл., як перший. Грошовий капітал, що починає кругобіг, на
78 ф. стерл. більший, ніж був раніше; ця ріжниця існує в порівнянні
одного кругобігу з другим; але цього порівняння не може бути всередині
кожного поодинокого кругобігу. Авансовані як грошовий капітал 500 ф.
стерл., що з них 78 ф. стерл. існували раніше як додаткова вартість,
відіграють таку саму ролю, як і 500 ф. стерл., що ними другий капіта-
ліст починає свій перший кругобіг. Так само і в кругобігу продуктив-
ного капіталу. Збільшене П' при відновленні кругобігу виступає як П,
подібно до П в простій репродукції П...П.

У стадії Г' — Т' —Р Зп вирослу величину позначено лише Т', але не 
Р' і Зп'. А що Т є сума Р і Зп показує, то вже Т' показує, що сума Р і Зп,
 які містяться в ньому, більша, ніж була в первісному П. Але, подруге,
позначення Р' і Зп' було б помилкове, бо ми знаємо, що із зростанням
капіталу сполучається зміна його вартісного складу; з розвитком останнього
вартість Зп зростає, а вартість Р завжди, зменшується відносно, а ча-
сто абсолютно.
