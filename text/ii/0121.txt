вартістю продукту. Витрачений на цю працю капітал належить до тієї частини поточного капіталу, яка має покрити загальні затрати (Unkosten), і треба її розподілити на новоспродуковану вартість відповідно до пересічного річного розрахунку. Ми бачили, що у власне промисловості цю працю чищення робітники виконують безплатно під час павз для відпочинку, і саме через це вони часто виконують її під час самого процесу продукції; від цього походить більшість нещасних випадків. Цю працю
не оплачується в ціні продукту. Отже, споживач остільки й має її безплатно. З другого боку, капіталіст ощаджує таким чином витрати на зберігання машин. Робітник платить сам, власного особою, і це становить одну з тих таємниць самозберігання капіталу, що в дійсності утворюють юридичні права робітника на машину й перетворюють його навіть з буржуазного погляду на співвласника машини. Однак, в різних галузях продукції, там, де машини для чищення треба вилучати з продукційного процесу, а тому й не можна їх чистити між іншим, — як, прим., при чищенні паровозів, — ця праця зберігання належить до поточних витрат, тобто є елемент поточного капіталу. Після трьох щонайбільше днів праці паровоза треба подати в депо й там чистити; щоб не зіпсувати казан, промиваючи його, треба спочатку його охолодити. (R. С. №17823).

Власне ремонт або полагодження потребують таких витрат капіталу й праці, що їх немає в первісно авансованому капіталі, а значить, і не можна їх — в усякому разі не завжди можна — замістити й покрити поступінним заміщенням вартости основного капіталу. Коли, напр., вартість основного капіталу дорівнює 10.000 ф. стерл., а його загальна життьова тривалість дорівнює 10 рокам, то ці 10.000 ф. стерл., по 10 роках цілком перетворившись на гроші, заміщують лише вартість первісно вкладеного капіталу, але вони не заміщують капіталу, зглядно праці, новодолученого під час ремонту. Це є додаткова складова частина вартости, що її теж авансується не одним заходом, а залежно від потреби, коли саме надходять різні моменти її авансування, це з самої природи речей залежить від випадку. Кожен основний капітал потребує таких пізніших,
часткових, додаткових витрат капіталу на засоби праці й робочу силу.

Ушкодження, що їх зазнають поодинокі частини машин і т. ін., випадкові своєю природою, а тому так само випадкові й зумовлювані цим полагодження. Однак з таких ремонтних робіт відзначаються дві відміни їх, що мають більш-менш сталий характер і припадають на різні періоди життя основного капіталу—це недуги дитинства й куди численніші недуги віку, що вийшов поза межі середнього віку життя. Хоч яка досконала конструкція, прим., машини, яка входить у продукційний процес, на практиці, при її застосуванні, завжди виявляються хиби, що їх треба виправляти добавочною працею. З другого боку, що більше вона виходить за середній свій вік, отже, що більше стає її нормальне зношування, а матеріал, що з нього вона складається, зуживається й старіє, то частішого й більшого ремонту треба, щоб підтримати функціонування машини до скінчення її пересічного життьового періоду; так само як старій людині, шоб не вмерти передчасно, доводиться більше
