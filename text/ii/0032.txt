капіталу, оскільки припускається за передумову капіталістичний спосіб
продукції, отже, за стану суспільства, визначеного капіталістичною продукцією.
Тому капіталістичний процес продукції припускається як prius *),
коли не в першому кругобігу грошового капіталу якогось нововкладеного
промислового капіталу, — то за межами цього кругобігу; постійна наявність
цього процесу продукції має собі за передумову постійно поно-

влюваний кругобіг П...П. У межах першої стадії Г-Т-Р, Зп виступає

вже ця передумова, бо цей акт припускає, з одного боку, наявність кляси
найманих робітників; а, з другого боку, тому, що те, що для покупця
засобів продуції є перша стадія Г — Т, для їхнього продавця є Т' — Г';
отже, Т' має собі за передумову товаровий капітал, а тому й самий
товар як наслідок капіталістичної продукції і тим самим має воно за
передумову і функціонування продуктивного капіталу.

Розділ другий
Кругобіг продуктивного капіталу

Загальна формула кругобігу продуктивного капіталу така: П ... Т' —
Г' — Т ... П. Цей кругобіг означає періодично відновлюване функціонування
продуктивного капіталу, отже, репродукцію, або його процес
продукції як процес репродукції щодо зростання вартости; не лише
продукцію, але періодичну репродукцію додаткової вартости; функціонування
промислового капіталу, що перебуває в своїй продуктивній формі,
не як одноразове, а як періодично повторюване функціонування, так що
відновлення його дано вже самим вихідним пунктом. Частина Т' може
безпосередньо (в деяких випадках, в деяких галузях приміщення промислового
капіталу) в формі засобів продукції знову ввійти в той самий
процес праці, що з нього вона вийшла як товар; у наслідок цього усувається
лише перетворення її вартости на справжні гроші або грошові
знаки, або вона набирає самостійного виразу лише в формі розрахункових
грошей. Ця частина вартости не входить у циркуляцію. Таким чином
входять у процес продукції вартості, що не входять у процес циркуляції.
Це саме має силу й що до тієї частини Т', що її капіталіст споживає
in natura як частину додаткової вартости. Однак ця частина не має значіння
для капіталістичної продукції; вона може мати значіння щонайбільш
у рільництві.

У цій формі впадають на очі дві обставини:

Поперше. Тимчасом, як у першій формі Г — Г', циркуляція грошового
капіталу переривається функцією П, продукційним процесом, що виступає
лише як посередник між обома його фазами Г — Т і Т' — Г', тут цілий


*) Щось попереднє, наперед дане. Ред.
