На основі суспільної продукції треба визначити маштаб, що в ньому
такі операції, які на довгий час відтягують робочу силу й засоби про-
дукції, не даючи протягом цього часу жодного продукту як корисного
наслідку, можуть провадитись без шкоди для тих галузей продукції, які
постійно або кілька разів на рік не лише відтягують робочу силу й засо-
би продукції, а й дають засоби, існування й засоби продукції. За су-
спільної продукції, так само, як і за капіталістичної продукції, робітники
в галузях підприємств з короткими робочими періодами, як і раніше, ли-
ше на короткий час відтягуватимуть продукти, не даючи натомість но-
вого продукту, тимчасом як галузі підприємств з довгими робочими пе-
ріодами, перше ніж вони сами почнуть давати продукти, постійно відтя-
гують продукти на довгий час. Отже, ця обставина випливає з речових
умов відповідного процесу праці, а не з його суспільної форми. За сус-
пільної продукції грошовий капітал відпадає. Суспільство розподіляє ро-
бочу силу й засоби продукції між різними галузями праці. Продуценти
можуть, правда, одержувати паперові посвідки, що ними вони вилучають
з суспільних споживних запасів ту кількість продуктів, яка відповідає їх-
ньому робочому часові. Ці посвідки — зовсім не гроші. Вони не цирку-
люють.

Тепер ми бачимо, що, оскільки потреба в грошовому капіталі випли-
ває з протягу робочого періоду, її зумовлено двома обставинами: п о-
перше, тією, що гроші взагалі є та форма, що в ній мусить виступити
кожен індивідуальний капітал (кредит ми лишаємо осторонь) для того,
щоб перетворитись на продуктивний капітал. Це випливає з суті капіта-
лістичної продукції, взагалі товарової продукції.—Подруге, величину
потрібного грошового авансування зумовлює та обставина, що протягом
порівняно довгого часу суспільству постійно відбирається робочу силу
й засоби продукції, при чому протягом цього часу йому не повертається
жодного продукту, що його можна було б перетворити на гроші.
Першої обставини, а саме того, що авансовуваний капітал треба авансу-
вати в грошовій формі, не знищує форма самих цих грошей, тобто те,
що вони є або металеві, або кредитові гроші, або знаки вартости й
т. ін. На другу обставину жодного впливу не справляє те, за допомо-
гою яких грошових засобів або за допомогою якої форми продукції
відтягають працю, засоби існування та засоби продукції, не подаючи
натомість у циркуляцію жодного еквіваленту.
