Актом Г — Т Р Зп грошовий капітал перетворено на рівновартісну
суму товарів, Р і Зп. Ці товари не функціонують більше як товари, як
предмети продажу. Їхня вартість існує тепер у руках їхнього покупця,
капіталіста, як вартість його продуктивного капіталу П. У функції П,
в продуктивному споживанні, вони перетворюються на ґатунок товару,
речево відмінний від засобів продукції, на пряжу, що в ній їхня вартість
не лише зберігається, але й збільшується з 422 ф. стерл. до 500 ф. стерл.
У наслідок цієї реальної метаморфози товари, вилучені з ринку в першій
стадії Г —Т, замінюється на речево й вартісно відмінний товар, що тепер
мусить функціонувати як товар, мусить перетворитись на гроші й піти в
продаж. Тому продукційний процес виступає тут лише як перерва в процесі
циркуляції капітальної вартости, що в ньому до цього часу перейдено лише
першу фазу Г — Т. Капітальна вартість перебігає другу й кінцеву фазу Т — Г
після того, як Т речево й вартісно зміниться. Але коли розглядати капі-
тальну вартість саму по собі, то виявиться, що вона в продукційному
процесі зазнала змін тільки в своїй споживній формі. Вона існувала як
422 ф. стерл. вартости в Р і Зп, тепер вона існує як 422 ф. стерл.
вартости в 8440 ф. пряжі. Отже, коли ми будемо розглядати лише обидві
фази процесу циркуляції капітальної вартости, взятої окремо від її додат-
кової вартости, то виявиться, що вона перебігає 1) Г — Т і 2) Т — Г,
де друге Т є змінена споживна форма, але має ту саму вартість,
що й перше Т; отже, капітальна вартість перебігає Г — Т — Г, форму
циркуляції, що дворазовим переміщенням товару в протилежному
напрямку, перетворенням з грошей на товар, перетворенням з товару на
гроші, неминуче зумовлює поворот вартости, авансованої у формі грошей,
до її грошової форми, тобто зумовлює її зворотне перетворення на гроші.

Той самий акт циркуляції Т' — Г', що для капітальної вартости, аван-
сованої в грошах, являє другу кінцеву метаморфозу, поворот до грошової
форми, для додаткової вартости, що є в тому самому товаровому капі-
талі і разом з ним реалізується через перетворення його в грошову форму,
являє першу метаморфозу, перетворення з товарової форми на грошову
форму, Т — Г, першу фазу циркуляції.

Отже, тут треба зауважити дві обставини. Поперше: кінцеве зворотне
перетворення капітальної вартости на її первісну грошову форму є функція
товарового капіталу. Подруге: ця функція має в собі перше перетворення
форми додаткової вартости з її первісної товарової форми на грошову
форму. Таким чином грошова форма відіграє тут подвійну ролю: з одного
боку, вона є форма, в яку повертається вартість, первісно авансована
в грошах, отже, поворот до тієї форми вартости, що з неї почався
процес; з другого боку, вона є перша перетворена форма вартости,
що первісно входить у циркуляцію в товаровій формі. Коли товари,
що з них складається товаровий капітал, продається за їхню вартість,
як це тут припускається, то Т + т перетворюється на рівновар-
тісне Г + г; в цій формі Г + г (422 ф. стерл. + 78 ф. стерл. = 500 ф.
