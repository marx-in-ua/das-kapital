споживання кляси капіталістів, хоч у цьому разі вони часто відрізняються
якістю й вартістю від засобів споживання робітників. Для нашої мети
ми можемо охопити весь цей підвідділ однією рубрикою : доконечні
засоби споживання, і при цьому тут цілком байдуже, чи є такий про-
дукт, як наприклад, тютюн, доконечний засіб споживання з фізіологічного
погляду чи ні; досить того, що він є звично доконечний засіб споживання.

Ь)	Засоби споживання = речі розкошів, що входять лише в
споживання кляси капіталістів, а значить, їх можна обміняти лише на
витрачувану додаткову вартість, що ніколи не дістається робітникам.
Щодо першої рубрики, то очевидно, що змінний капітал, авансований у
грошовій формі на продукцію належних сюди ґатунків товару, мусить
безпосередньо повернутись до тієї частини кляси капіталістів II (тобто
до капіталістів II а), яка продукує ці доконечні засоби існування. Капі-
талісти продають їх своїм власним робітникам на суму змінного капіталу,
сплаченого їм як заробітна плата. Цей зворотний приплив щодо цілого
цього підвідділу а кляси капіталістів II відбувається безпосередньо,
хоч які б численні були ті оборудки між капіталістами різних належних
сюди галузей промисловости, через що розподіляється pro rata
цей змінний капітал, який зворотно припливає. Це процеси циркуляції,
що для них засоби циркуляції є безпосередньо ті гроші, що їх витрача-
ють робітники. Інакше стоїть справа з підвідділом II Ь. Вся та частина
новоспродукованої вартости, що з нею ми маємо тут справу, II b (v+m)
існує в натуральній формі речей розкошів, тобто речей, що їх робітнича
кляса тах само не може купити, як і товарової вартости I v, яка існує
в формі засобів продукції ; хоч і ці речі розкошів і ті засоби продукції
є продукти цих робітників. Отже, зворотний приплив, за допомогою
якого змінний капітал, авансований у цьому підвідділі, повертається до
капіталістичного продуцента в своїй грошовій формі, не може бути
прямим, а тільки посереднім, як у I v.

Припустімо, напр., як раніше, для всієї кляси II: v=500; m=500;
але змінний капітал і відповідна йому додаткова вартість хай розподі-
ляються так:

Підвідділ а, доконечні засоби існування: v = 400, m = 400; отже,
маса товарів в доконечних засобах споживання вартістю в 400v+400m
= 800, або II а (400v+400m).

Підвідділ b: речі розкошів вартістю в 100V+ 100m = 200, або
II b (100v+100m).

Робітники підвідділу II b в оплату за свою робочу силу одержали
100 грішми, напр., 100 ф. стерл.; на них робітники купують у капіталі-
стів На засоби споживання на суму 100. Ця кляса капіталістів купує
тоді на 100 товару II Ь, і в наслідок цього до капіталістів II b зворотно
припливає в грошовій формі їхній змінний капітал.

В руках капіталістів II а в наслідок обміну з їхніми власними робіт-
никами вже є 400 в грошовій формі ; крім того, четверта частина їх-
нього продукту, яка репрезентує додаткову вартість, відійшла до робіт-
ників II Ь, і за неї одержано в товарах розкошів II b (100 v).
