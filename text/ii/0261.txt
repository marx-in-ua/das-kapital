Швидший грошовий обіг буває кожного разу, коли за допомогою тієї
самої кількости грошей провадиться більше оборудок. Це може бути і
при однакових періодах репродукції капіталу, в наслідок змінених тех-
нічних пристосовань у грошовому обігу. Далі: може збільшуватися число
оборудок, що в них грошовий обіг не виражає справжнього обміну то-
варів (біржові диференційні оборудки і т. ін.). З другого боку грошового
обігу може й зовсім не бути. Напр., там, де сільський господар сам є
землевласник, немає жодного грошового обігу між орендарем і земле-
власником ; там, де промисловий капіталіст сам є власник капіталу, немає
жодного обігу між ним і кредитором.

Щодо первісного утворення грошового скарбу в країні та привла-
щення його небагатьма особами, то тут немає потреби зупинятися на
цьому докладніше.

Капіталістичний спосіб продукції—а за базу його є так само наймана
праця, як і оплата робітника грішми і взагалі перетворення натуральних
відбутків на грошові — може розвиватись у ширшому й глибшому маш-
табі тільки в такій країні, де є досить грошей для циркуляції та для
зумовлюваного нею утворення скарбів (резервного фонду тощо). Така є
історична передумова, хоч не треба розуміти справу так, ніби спочатку
утворюється досить скарбів, а потім починається капіталістична продукція.
Вона розвивається одночасно з розвитком умов для неї, а за одну з
таких умов є достатнє подання благородних металів. Тому посилене по-
дання благородних металів, починаючи з XVI століття, являє посутній
момент в історії розвитку капіталістичної продукції. Але оскільки йдеться
про потрібне дальше подання грошового матеріялу на базі капіта-
лістичного способу продукції, то, з одного боку, додаткову вартість
подається в циркуляцію в вигляді продукту, без грошей потрібних для
його перетворення на гроші, а з другого боку, додаткову вартість пода-
ється в циркуляцію в вигляді золота, без попереднього перетворення
продукту на гроші.

Додаткові товари, що мають перетворитися на гроші, знаходять по-
трібну грошову суму, бо на другому боці, не через обмін, а самою про-
дукцією подається в циркуляцію додаткове золото (і срібло), що має
перетворитись на товари.

II.	Акумуляція та поширена репродукція

Оскільки акумуляція відбувається в формі репродукції в поширеному
маштабі, то очевидно, що вона не являє жодної нової проблеми щодо гро-
шової циркуляції.

Насамперед, щодо додаткового грошового капіталу, потрібного для
функції ростучого продуктивного капіталу, то його дає та частина реалі-
зованої додаткової вартости, що її капіталіст подає в циркуляцію як гро-
шовий капітал, а не як грошову форму доходу. Гроші вже є в руках
капіталістів. Тільки застосування їх різне.
