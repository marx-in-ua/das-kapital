тому щодо цієї частини постає перепродукція, яка, знову таки щодо цієї
частини, гальмує репродукцію—навіть у незмінному маштабі.

Отже, у цьому випадку додатковий віртуальний грошовий капітал на
боці А (І) є, правда, перетворена на золото форма додаткового продукту
(додаткової вартости); але додатковий продукт (додаткова вартість), роз-
глядуваний як такий, є тут явище простої репродукції, але ще не явище
репродукції в поширеному маштабі. І (v+m)—а для нього це в усякому
разі має силу щодо деякої частини m—кінець-кінцем, мусить обмінятись
на II с, щоб репродукція II с могла відбуватися в незмінному маштабі.
А (І), продавши В (II) свій додатковий продукт, дав йому відповідну
частину вартости сталого капіталу в натуральній формі, але разом з тим,
вилучаючи гроші з циркуляції й не доповнюючи свого продажу наступ-
ною купівлею, унеможливив продаж частини товарів В (II) такої самої
вартости. Отже, коли ми маємо на увазі всю суспільну репродукцію, яка
однаково охоплює капіталістів І і II, то перетворення додаткового про-
дукту А (І) на віртуальний грошовий капітал виражає неможливість зво-
ротного перетворення рівного величиною вартости товарового капіталу
В (II) на продуктивний (сталий) капітал; отже, виражає не віртуальну
продукцію в поширеному маштабі, а гальмування простої репродукції,
тобто дефіцит у простій репродукції. Що утворення й продаж додатко-
вого продукту А (І) сами собою є нормальні явища простої репродукції,
то ми маємо тут уже на основі простої репродукції такі навзаєм зумо-
влювані явища: утворення віртуально додаткового грошового капіталу у
кляси І (тому недостатнє споживання з погляду II); затримка у кляси II
товарових запасів, що їх не можна знову перетворити на продуктивний
капітал (отже, відносна перепродукція в II); надмірний грошовий капітал
в І і дефіцит у репродукції в II.

Не зупиняючись далі на цьому пункті, зауважмо лише ось що.
Коли описувалось просту репродукцію, то припускалось, що всю додат-
кову вартість І і II витрачається як дохід. Але в дійсності одну частину
додаткової вартости витрачається як дохід, а другу частину перетво-
рюється на капітал. Тільки при такому припущенні відбувається дійсна
акумуляція. Вважати, що акумуляція відбувається коштом споживання,—
коли це розуміти в такій загальній формі,—є ілюзія, яка суперечить суті
капіталістичної продукції, бо це припускає, що мета й движний мотив
її є споживання, а не здобування додаткової вартости й капіталізація її,
тобто акумуляція.

Розгляньмо тепер трохи ближче акумуляцію в підрозділі II.

Перша трудність щодо II с, тобто щодо його зворотного перетво-
рення з складової частини товарового капіталу II на натуральну форму
сталого капіталу II, стосується до простої репродукції. Візьмімо попе-
редню схему:

(1000 v + 1000 m) І обмінюються на
2000 II с.
