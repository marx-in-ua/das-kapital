посередницький продаж) увійти в процес споживання, хоч то буде
особисте, хоч продуктивне споживання, залежно від властивостей купо-
ваного предмету. Але це споживання не входить у кругобіг того інди-
відуального капіталу, що його продукт є Т'; цей продукт, саме як товар,
призначений для продажу, виводиться геть з кругобігу. Т' виразно
призначено для чужого споживання. Тому в тлумачів меркантильної
системи (а в основі її е формула Г — Т...П...Т' — Г') ми й знаходимо
велемовні проповіді про те, що поодинокий капіталіст мусить споживати
лише як робітник і що нація капіталістів мусить віддавати спожи-
вання своїх товарів і взагалі процес споживання іншим, дурні-
шим націям, а сама, навпаки, мусить поставити собі своїм життьовим
завданням продуктивне споживання. Ці проповіді своєю формою та
змістом часто нагадують аналогічні аскетичні напоумлювання отців
церкви.

Отже, процес кругобігу капіталу є єдність циркуляції та продукції,
і містить у собі і те і те. Оскільки обидві фази, Г — Т, Т' — Г', є акти
циркуляції, остільки циркуляція капіталу становить частину загальної
товарової циркуляції. Але оскільки вони є функціонально визначені від-
діли, стадії в кругобігу капіталу, — кругобігу, що належить не тільки до
сфери циркуляції, але й до сфери продукції, остільки капітал у межах
загальної товарової циркуляції пророблює свій власний кругобіг. На першій
стадії загальна товарова циркуляція придається йому на те, щоб набрати
форму, в якій він може функціонувати як продуктивний капітал; на
другій стадії — для того, щоб скинути з себе функцію товару, що в ній
він не міг би відновити свій кругобіг; і разом з тим для того, щоб мав
він змогу відокремити свій власний кругобіг як капіталу від циркуляції
прирослої до нього додаткової вартости.

Тому кругобіг грошового капіталу є найбільш однобічна, а тому
найяскравіша й найхарактеристичиіша форма проявлення кругобігу проми-
слового капіталу, що його мета й движний чинник: збільшення вартости,
роблення грошей і акумуляція, якнайвиразніше впадають на очі (купу-
вати, щоб дорожче продавати). А що перша фаза тут є Г — Т, то тут
виразно виступає й походження складових частин продуктивного капіталу
з товарового ринку, як і взагалі зумовленість капіталістичного процесу
продукції циркуляцією, торговлею. Кругобіг грошового капіталу — це не
лише товарова продукція; він сам постає лише в наслідок циркуляції, він
має її за свою передумову. Це зрозуміло вже з того, що форма Г, яка
належить до циркуляції, з’являється як перша й чиста форма авансованої
капітальної вартости, а цього немає в двох інших формах круг-
обігу.

Кругобіг грошового капіталу лише остільки завжди лишається загальним
виразом промислового капіталу, оскільки він завжди має в собі зро-
стання авансованої вартости. У кругобігу П... П грошовий вираз капіталу
виступає лише як ціна елементів продукції, отже, лише як вартість,
виражена в розрахункових грошах, і саме в цій формі вона усталюється
в бухгалтерії.
