призводить до поширеної репродукції, частина додаткової вартосте зо-
лотопромисловосте, витрачувана не як дохід, а як додатковий змінний
капітал, входить в II, сприяє тут новому утворенню скарбів або дає нові
засоби купувати в І, безпосередньо знову не продаючи йому. З грошей,
які походять від цього І (у+m) золотопромисловосте, відходить частина
золота, яку деякі галузі продукції II потребують як сировинний мате-
ріал тощо, коротко кажучи, як елемент, що заміщує їхній сталий капітал.
Елемент для попереднього утворення скарбу — з метою майбутнього розши-
рення репродукції — при обміні між І і II є: для І тільки в тому разі,
коли частину І m продається підрозділові II однобічно, без зустрічної
купівлі, і служить вона тут для додаткового сталого капіталу II; для II
в тому разі, коли те саме маємо в І для додаткового змінного капіталу;
далі, в тому разі, коли частину додаткової вартости, витраченої підроз-
ділом І як дохід, не покривається за допомогою II с, отже, на неї купу-
ється частина II m, яка в наслідок цього перетворюється на гроші. Коли
I (v +m x) більше, ніж II с, то для своєї простої репродукції II с не
доводитеся заміщувати товарами з І те, що І взяв для споживання з II m.
Постає питання, до якої міри може утворитись скарб в межах обміну
капіталістів II між собою, — обміну, що може бути лише взаємним
обміном II m. Ми знаємо, що в межах II безпосередня акумуляція відбу-
вається тому, що частину II m безпосередньо перетворюється на змінний
капітал (цілком так само, як в І частину I m безпосередньо перетворю-
ється на сталий капітал). При різному часі пливу акумуляції в різних галузях
підприємств підрозділу II і в межах кожної поодинокої галузі для пооди-
ноких капіталістів, справа пояснюється, mutatis mutandis, цілком так само,
як і в підрозділі І. Одні перебувають ще на стадії утворення скарбів,
продають, не купуючи, інші вже досягли пункту справжнього розширення
репродукції, купують, не продаючи. Звичайно, додатковий змінний гро-
шовий капітал спочатку витрачають на додаткову робочу силу; але ро-
бітники купують засоби існування в тих власників додаткових засобів
споживання, — засобів, що входять в споживання робітників, — які ще
утворюють скарб. Від цих власників засобів споживання гроші, відпо-
відно до утворення скарбів у них, не повертаються до свого вихідного
пункту; вони нагромаджують їх.
