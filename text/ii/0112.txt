відбирає їм його в другому випадку. Однак та обставина, що засоби праці льокально прикріплені, пустили своє коріння в землю, надає цій частині основного капіталу особливої ролі в економії націй. Їх не можна відіслати за кордон, вони не можуть циркулювати як товари на світовому ринку. Титули власности на цей основний капітал можуть змінюватись, їх можна купувати й продавати, і остільки вони можуть ідеально
циркулювати. Ці титули власности можуть навіть циркулювати на закордонних ринках, напр., в формі акцій. Але від зміни осіб, що є власники такого виду основного капіталу, не змінюється відношення між нерухомою, матеріально фіксованою частиною багатства даної країни і рухомою частиною того таки багатства²¹).

Своєрідна циркуляція основного капіталу зумовлює своєрідний оборот. Та частина вартости, що її втрачається в її натуральній формі в наслідок зношування, циркулює, як частина вартости продукту. Продукт через свою циркуляцію перетворюється з товару на гроші, отже, на гроші перетворюється й та частина вартости засобів праці, що її продукт
несе в циркуляцію, а саме: ця частина вартости падає краплями як гроші з процесу циркуляції, в тій самій пропорції, що в ній даний засіб праці перестає бути носієм вартости в продукційному процесі. Отже, вартість цього засобу праці набирає тепер двоїстого існування. Частина її лишається зв’язана з його споживною або натуральною формою, належною продукційному процесові, а друга частина відокремлюється від неї як гроші. В перебігу свого функціонування та частина вартости засобів праці, що існує в натуральній формі, постійно меншає, тимчасом як перетворена на гроші частина вартости постійно більшає, поки, нарешті, засоби праці одживуть свій вік, і вся їхня вартість, відокремившись від мертвого тіла, перетвориться на гроші. Тут виявляється своєрідність в обороті цього елемента продуктивного капіталу. Його вартість пере-
творюється на гроші рівнобіжно з тим, як на грошову лялечку перетворюється той товар, що є носій його вартости. Але його зворотне перетворення з грошової форми на споживну форму відділяється від зворотного перетворення товару на інші елементи продукції цього товару і визначається періодом його власної репродукції, тобто часом, що протягом його засоби праці одживають свій вік, і треба їх замінити на нові екземпляри такого самого роду. Коли час функціонування якоїсь машини, напр., вартістю в 10.000 ф. стерл., дорівнює, припустімо, 10 рокам, то час обороту вартости, первісно авансованої на неї, дорівнює 10 рокам. Поки не мине цей час, її не треба поновлювати, і вона функціонує далі в своїй натуральній формі. Тимчасом її вартість частинами циркулює як частина вартости товарів, що до їх безперервної продукції вона придається, — і таким чином поступінно перетворюється на гроші, поки, нарешті, по десятьох роках, вона цілком перетвориться на гроші, а з грошей знову на машину, вивершуючи, отже, свій оборот. До цього моменту

²¹) До цього місця рукопис IV. Відси рукопис II. Ф. Е.
