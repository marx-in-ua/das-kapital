\parcont{}  %% абзац починається на попередній сторінці
\index{iii2}{0068}  %% посилання на сторінку оригінального видання
і тоді можна було б перевести закордонні платежі (by which the foreign payment
would he accomplished). — 906. Штучне обмеження повноважень банку, заведене
актом 1844 року, замість давньої та природної межі його повноважень, що визначалася
дійсною сумою його металевого запасу, породжує штучні труднощі в
справах, а разом з тим і такий вплив на товарові ціни, який без цього акту
був би цілком непотрібен. — 968. За чинности акту 1844 року в звичайних
умовах не можна зменшити металевий запас банку значно нижче від 9\sfrac{1}{2} міл.
Це справило б вплив на ціни та на кредит, що мусило б призвести до такої
зміни в закордонних вексельних курсах, що довіз золота зріс би, збільшивши
тим суму золота в емісійному відділі. — 996. При сучасному обмеженні ви»
[банк] «не порядкуєте рухом срібла, що потрібно в ті часи, коли потребують
срібла, щоб впливати на закордонний курс. — 999. Яку мету мав припис, який
обмежує срібний запас банку на \sfrac{1}{5} його металевого запасу? — На це питання
я не можу відповісти».

Мета була — удорожити гроші; цілком та сама, що її малося на оці —
незалежно від currency-теорії, — відокремлюючи відділи та зобов’язуючи шотландські
та ірландські банки тримати в резерві золото в тому випадку, коли
вони видаватимуть банкноти понад певну норму. Отак постала децентралізація
національного металевого скарбу, що зменшила його здатність виправляти несприятливі
вексельні курси. На піднесення рівня проценту спрямовано всі дальші
постанови, а саме: що Англійський банк не сміє видавати банкноти понад 14 міл.,
крім тих банкнот, що матимуть на покриття золотий запас; що банковий відділ має
управлятися як звичайний банк, знижуючи рівень проценту підчас надміру
грошей та підносячи його підчас скрути; обмеження срібного запасу, цього
головного способу виправляти вексельний курс у стосунках з континентом та
Азією; приписи щодо шотландських та ірландських банків, що ніколи не потребують
золота для експорту, а тепер мусять тримати його з приводу суто ілюзорного
розміну своїх банкнот. Факт той, що акт 1844 року вперше породив
в 1857 році штурм на шотландські банки по золото. Нове банкове
законодавство не робить теж ніякої ріжниці між відпливом золота закордон та
відпливом його з банку всередину країни, хоч їхні впливи, звичайно, цілком
відмінні. Відси повсякчасні різкі коливання в ринковій нормі проценту. Щодо
срібла, Palmer двічі, № 992 та № 994, каже, що банк може купувати срібло
за банкноти тільки тоді, коли вексельний курс для Англії сприятливий, отже,
коли срібло є зайве; бо, «1093. Однісінька мета, що задля неї можна тримати
значну частину металевого скарбу в сріблі, є та, щоб полегшувати закордонні
платежі протягом того часу, коли вексельні курси несприятливі для Англії. —
1008. Срібло — товар, що для цієї мети» [платіж закордон] «є\dots{} найзручніший
товар, бо воно є гроші для решти цілого світу. Лише Сполучені Штати брали
останніми часами виключно золото».

На його думку, підчас скрути Англійському банкові не треба було підвищувати
процент понад старий рівень, понад 5\%, доки несприятливі вексельні
курси не почнуть відтягати золото закордон. Коли б не було акту 1844 року,
то банк міг би при цьому дисконтувати легко всі першорядні векселі (first class
bills), що їх подавалось йому до дисконту. [1018--20]. Але при акті 1844 року,
й при тому стані, що в ньому опинився банк у жовтні 1847 року, «не було
такого рівня проценту, що його він не міг би вимагати від кредитоздатних фірм
та що його ті фірми не платили б охоче, аби тільки переводити далі свої платежі».
І цей високий рівень проценту був саме метою того акту.

«1029. Я мушу добре відрізняти вплив рівня проценту на закордонний
попит» [на благородний метал] «та підвищення того рівня з метою загальмувати
штурм на банк підчас браку кредиту всередині країни. — 1023. Перед актом
1844 року, коли курси були сприятливі для Англії, а в країні панувало занепокоєння,
\index{iii2}{0069}  %% посилання на сторінку оригінального видання
навіть справжня паніка, не було поставлено жодної межі для видання
банкнот, яке тільки й могло полегшити цей скрутний стан».

Так висловлюється людина, що протягом 39 років сиділа в дирекції Англійського
банку. Послухаймо тепер приватного банкіра Twells’a, що, починаючи
від 1801 року, є спільник в фірмі Spooner, Attwoods~\& Co. З-поміж усіх свідків
перед В.~C. 1857 року він єдиний дає змогу виробити погляд на дійсний стан
країни та бачить наближення кризи. Щодо решти його поглядів, то є він певний
ґатунок бірмінґемських Little-Shilling теоретиків, як і його спільники, брати
Attwood’и, що ту школу заснували, (див. Zur Kritik der pol. Ök. стор. 59). Він
каже: «4488. Як впливав, на вашу думку, акт 1844 року? — Коли б мав я
відповідати як банкір, то я сказав би, що він мав цілком прегарний вплив,
давши банкірам та [грошовим] капіталістам всякого роду багатий урожай. Але
він мав дуже лихий вплив для чесного працьовитого ділка, що йому потрібна
була сталість норми дисконту, щоб він міг з певністю робити свої обрахунки\dots{}
він, той акт, зробив з визичання грошей операцію, надзвичайно прибуткову, —
4489. Він [банковий акт] дає змогу лондонським акційним банкам виплачувати
акційникам 20--22\%? — Один банк нещодавно виплатив 18\%; другий, думається
мені, 20\%; вони мають всяку підставу дуже рішуче боронити той акт, — 4490. Дрібні ділки та поважні
купці, що не мають великого капіталу\dots{} їх він
дуже тисне. Однісінький засіб, що його я маю, щоб дізнатися цього, той, що я
бачу дивовижну масу їхніх неоплачених акцептів. Ці акцепти завжди невеликі,
приблизно з 20--100\pound{ ф. ст.}, багато з них не оплачено та вертаються неоплачені
назад в усі частини країни, а це завжди є ознака пригнічення серед\dots{}
дрібних торговців», — 4494. Він заявляє, що тепер справи не прибуткові. Дальші
його уваги є важливі, бо він бачив заховане існування кризи тоді, коли ще
ніхто з решти не прочував її.

«4494. Ціни на Mincing Lane’i тримаються ще досить добре, але нічого
не продається, не можна ні за яку ціну продати; тримаються лише номінальні
ціни». — 4495. Він оповідає про один випадок: якийсь француз послав маклерові
на Mincing Lane’i товарів на \num{3.000}\pound{ ф. ст.} на продаж за певну ціну. Маклер
не в стані одержати ту ціну, француз не в стані продати нижче від тієї
ціни. Товар лежить, але французові треба грошей. Отже, маклер позичає йому \num{1.000}\pound{ ф. ст.}, так що
француз виставляє на маклера тримісячний вексель на \num{1.000}\pound{ ф. ст.} під забезпечення товарів. По трьох
місяцях надходить тому векселеві
реченець платежа, але товарів ще й досі не можна продати. Тоді маклерові
доводиться оплатити той вексель, і хоч він має покриття на \num{3.000}\pound{ ф. ст.},
проте, він не може його перетворити на готівку та опиняється в скрутному
стані. Отак один тягне за собою другого до загину. — 4496. Щодо значного
вивозу\dots{} коли справи всередині країни в пригніченому стані, то це неминуче
викликає й міцний вивіз. — 4497. Чи, на вашу думку, внутрішнє споживання зменшилось?
\emph{— Дуже значно\dots{} цілком надзвичайно\dots{}} дрібні торговці тут
найкращий авторитет. — 4498. А проте, довіз дуже великий; чи не вказує це
на велике споживання? — Так, \emph{якщо ви маєте змогу продати}; але багато
товарових складів повні девізного товару; в тому прикладі, що про нього я щойно
оповідав, імпортовано було на \num{3.000}\pound{ ф. ст.} товарів, і їх не можна було продати.

«4514. Якщо гроші дорогі, — то чи не скажете ви, що тоді капітал дешевий?
— Так.» — Отже, ця людина зовсім не поділяє Оверстонової думки, що
високий рівень проценту є те саме, що дорогий капітал.

Як тепер провадять справи: 4516\dots{} «Інші дуже хапаються, роблять
величезні експортові та імпортові операції далеко понад ту міру, що її дозволяє
їхній капітал; про це не може бути ані найменшого сумніву. Цим людям
може в тих справах пощастити; вони можуть через якусь щасливу пригоду
надбати велике майно та все поплатити. Це до великої міри така система, що
\parbreak{}  %% абзац продовжується на наступній сторінці
