\parcont{}  %% абзац починається на попередній сторінці
\index{iii2}{0041}  %% посилання на сторінку оригінального видання
проценту і~\abbr{т. ін.}, щоб забезпечити умови цього перетворення. Це може бути
доведено до більш-менш загостреного становища помилковим законодавством,
заснованим на помилкових теоріях грошей, та накинутими нації інтересами
торговців грішми, Оверстонів і компанії. Але основу цих кредитових грошей
дано основою самого способу продукції. Знецінення кредитових грошей
(зовсім не кажучи вже про втрату ними властивостей грошей, втрату, однак, лише
уявлювану) розхитало б усі існуючі відносини. Тому вартість товарів віддається
в жертву на те, щоб забезпечити фантастичне та самостійне існування цієї вартости
в грошах. Як грошова вартість вона забезпечена взагалі тільки доти, доки
гроші забезпечені. Отже задля кількох мільйонів грошей доводиться віддати в жертву
багато мільйонів товарів. Це є річ неминуча за капіталістичної продукції та становить
одну з її прикрас. За попередніх способів продукції цього не трапляється, бо
при тій вузькій базі, що на ній вони рухаються, ані кредит, ані кредитові гроші не
розвиваються. Поки \emph{суспільний} характер праці виявляється як \emph{грошова форма}
\emph{буття} товарів, а тому — як \emph{річ} поза дійсною продукцією, доти неминучі грошові
кризи, незалежно від дійсних криз або як загострення їх. З другого
боку, очевидно, що, поки не розхитано кредит певного банку, цей банк в таких
випадках, збільшуючи число кредитових грошей, зменшує паніку, а, зменшуючи
кількість цих грошей, збільшує ту паніку. Вся історія новітньої промисловости
свідчить, що, коли б продукція в країні була організована, то металь був би
потрібен в дійсності тільки для вирівнювання розрахунків по міжнародній торговлі,
скоро рівновагу її за даної хвилини порушено. Що всередині країни вже тепер
не потрібно металевих грошей, показує припинення платежів готівкою так званими
національними банками, припинення, до якого як до одинокого порятунку удаються
в усіх крайніх випадках.

Було б смішно сказати про двох індивідів, що вони у відносинах між собою
мають один проти одного платіжний балянс. Якщо вони обоє навзаєм є
винуватець і кредитор, то очевидно, що, коли їхні вимоги не компенсуються,
лише один мусить бути щодо решти винуватцем другого. Щодо нації цього
ніяк не буває. І те, що цього не буває, всі економісти визнають в тій тезі,
що платіжний балянс може бути сприятливий або несприятливий для певної
нації, дарма що її торговельний балянс, кінець-кінцем, мусить вирівнятися.
Платіжний балянс відрізняється від торговельного балянсу тим, що він є той
торговельний балянс, який треба в певний час вирівняти. Отож кризи діють так,
що вони стискують ріжницю між платіжним балянсом та балянсом торговельним
в певний короткий час; і ті певні обставини, що розвиваються в нації, де є
криза, і де тому й настає тепер і реченець платежа, — ці обставини приносять уже
самі по собі таке скорочення часу, що протягом його має відбутись вирівнювання
платежів. Поперше, відправа благородних металів, потім розпродаж комісійних
товарів по низьких цінах; експортування товарів, аби тільки їх збути, або ж
добути під них грошову позику всередині країни; піднесення рівня проценту,
відмова в кредиті, спад курсу цінних паперів, розпродаж чужих цінних паперів,
притягування чужоземного капіталу до приміщення в цих знецінених цінних
паперах, насамкінець, банкрутство, що ліквідує масу вимог. При цьому ще часто
металь відправляють до тієї країни, де вибухла криза, бо векселі на ту країну
непевні, отже, платіж в металі є найпевніший. До цього долучається ще та
обставина, що проти Азії всі капіталістичні нації є, здебільша, одночасно, безпосередньо
чи посередньо, її винуватці. Скоро ці різні обставини справлять свій повний
вплив на другу причетну націю, то одразу й у неї починається експорт золота або
срібла, коротко — надходить реченець платежів, і ті самі явища повторюються.

При комерційному кредиті процент, як ріжниця між ціною в кредит та
ціною за готівку, ввіходить в ціну товарів лише остільки, оскільки векселі
мають реченець, довший за звичайний. В іншому разі того не буває. І це пояснюється
\index{iii2}{0042}  %% посилання на сторінку оригінального видання
тим, що кожен однією рукою бере кредит, а другою його дає. [Це не погоджується
з моїм досвідом. Ф.~Е.]. Але оскільки в цій формі сюди ввіходить
дисконто (disconto), його реґулюється не цим комерційним кредитом, а грошовим
ринком.

Коли б попит та подання грошового капіталу, що визначають рівень
проценту, були тотожні з попитом та поданням дійсного капіталу, як твердить
Оверстон, то процент мусів би одночасно бути низьким та високим, відповідно до
того, чи розглядають різні товари, чи той самий, товар на різних стадіях (сировина,
півфабрикат, готовий продукт). В 1844 році рівень проценту Англійського банку
коливався між 4\% (від січня до вересня) та 2\sfrac{1}{2}—3\% від листопада до
кінця року. В 1845 році він становив 2\sfrac{1}{2}, 2\sfrac{3}{4}, 3\% від січня до жовтня, між
З та 5\% протягом останній місяців. Пересічна ціна чистої орлеанської бавовни
була в 1844 році 6\sfrac{1}{4}\pens{ пенсів}, а в 1845 році 4\sfrac{7}{8}\pens{ пенси.} З березня 1844 року
запас бавовни в Ліверпулі становить \num{627.042} паки, а 3 березня 1845 року
\num{773.800} паків. Якщо робити висновки з низької ціни бавовни, то рівень проценту
в 1845 році мусів бути низький, що і було в дійсності протягом більшої
частини цього часу. Коли ж робити висновки за ціною пряжі, то рівень проценту
мусів би бути високий, бо ціни були відносно, а зиски абсолютно високі.
З бавовни по 4\pens{ пенси} за фунт можна було в 1845 році при 4\pens{ пенсах} видатків
на прядіння випрясти пряжу (№ 40 добрий secunda mule twist), що отже коштувала
б прядунові 8\pens{ пенсів}, а продати її прядун міг в вересні та жовтні 1845 року
по 10\sfrac{1}{2} або 11\sfrac{1}{2}\pens{ пенсів} за фунт (Дивись нижче посвідчення Wylie).

Всю цю справу можна розв’язати таким способом:

Попит та подання позичкового капіталу були б тотожні з попитом та поданням
капіталу взагалі (хоч ця остання фраза — абсурд; для промисловця або
купця товар є форма його капіталу, а проте він ніколи не вимагає капіталу як
такого, а завжди лише цей спеціяльний товар як такий, він купує та оплачує
його як товар, збіжжя або бавовну, незалежно він тієї ролі, що її товар має
набути в кругообороті його капіталу), коли б не було грошових позикодавців,
а замість них капіталісти-позикодавці володіли б машинами, сировиною і~\abbr{т. ін.} та
визичали б або віддавали їх в найми, так як от тепер наймають доми промисловим
капіталістам, що самі є власники частини цих речей. В таких умовах
подання позичкового капіталу було б тотожнє з поданням елементів продукції
для промислових капіталістів, — товарів для купців. Але очевидно, що тоді розподіл
зиску між позикодавцем і позикоємцем передусім цілком залежав би від
того відношення, у якому цей капітал визичено та у якому він є власність
того, хто його вживає.

За паном Weguelin’ом (В.~А. 1857) рівень проценту визначається «масою
незайнятого капіталу» (252); є «лише покажчик маси незайнятого капіталу, що
шукає приміщення» (271); пізніше він називає цей незайнятий капітал «floating
capital» (485), а під останнім він розуміє «банкноти Англійського банку й інші
засоби циркуляції в країні; напр., банкноти провінціяльних банків та наявну в
країні монету\dots{} я розумію під floating capital також і запаси банків» (502, 503),
а пізніше він додає сюди й зливки золота (503). Так той самий Weguelin каже, що
Англійський банк має великий вплив на рівень проценту в той час, «коли ми» (Англійський
банк) «фактично маємо більшу частину незайнятого капіталу у своїх
руках» (1198), тимчасом коли за вищенаведеними виказами пана Оверстона Англійський
банк — «не місце для капіталу». Далі Weguelin каже: «На мою думку
норма дисконту реґулюється кількістю незайнятого капіталу країні. Кількість незайнятого
капіталу представлена запасом Англійського банку, що фактично є металевий
запас. Отже, коли металевий скарб меншає, то це зменшує кількість незайнятого
капіталу в країні, і таким чином підносить вартість наявної решти капіталу»
(1258). Дж.~Стюарт Міл каже (1102): «Для того щоб зберегти виплатоздатність
\parbreak{}  %% абзац продовжується на наступній сторінці
