\parcont{}  %% абзац починається на попередній сторінці
\index{iii2}{0252}  %% посилання на сторінку оригінального видання
які витрачається дохід, тобто правити за засоби споживання, перебігають протягом
року різні ступені, наприклад, вовняна пряжа, сукно. На одному ступені
вони становлять частину сталого капіталу, на другому — їх особисто споживається,
отже, цілком, входять в склад доходу. Можна, отже, уявити собі разом
з А.~Смітом, що сталий капітал є лише позірний елемент товарової вартости,
який в загальному зв’язку зникає. Таким самим чином відбувається далі обмін
змінного капіталу на дохід. Робітник купує на свою заробітну плату частину
товарів, що становить його дохід. Одночасно він покриває цим самим для капіталіста
грошову форму змінного капіталу. Нарешті: частина продуктів, що становлять
сталий капітал, покривається або in natura, або за посередництвом обміну
між самими продуцентами сталого капіталу; процес, до якого споживачі
не мають жодного чинення. Коли спустити це з уваги, то може постати зовнішня
видимість, що дохід споживачів покриває ввесь продукт, отже і сталу частину
вартости.

5) Крім плутанини, яку вносить перетворення вартостей на ціни продукції,
виникає ще й інша в наслідок перетворення додаткової вартости на різні окремі
форми доходу, самостійні одна проти однієї і залічені до різних елементів продукції,
на зиск і ренту. При цьому забувається, що вартості товарів є основою, і що
розпадання цієї товарової вартости на окремі складові частини, і дальший розвиток
цих складових частин вартости у форми доходу, їх перетворення на відносини
різних посідачів різних чинників продукції до цих окремих складових
частин вартости, їх розподіл між цими посідачами згідно з певними категоріями
і титулами, нічого не змінює у самому визначенні вартости й законів її.
Так само мало змінюється закон вартости тією обставиною, що вирівнювання
зиску, тобто розподіл сукупної додаткової вартости між різними капіталами, і
перешкоди, що почасти (в абсолютній ренті) ставляться землеволодінням на
шляху цього вирівнювання, призводять до відхилу регуляційних пересічних цін
товарів від їхніх індивідуальних вартостей. Це впливає знов таки тільки на
добавку додаткової вартости до цін різних товарів, але не знищує самої додаткової
вартости і сукупної вартости товарів як джерела цих різних складових
частин ціни.

Тут перед нами quid pro quo, яке ми розглядаємо в дальшім розділі, і
яке неминуче зв’язане з ілюзією, що нібито вартість виникає з її власних
складових частин. А саме: спершу різні складові частини вартости товару набувають
в доходах самостійних форм, і як такі доходи їх залічують до окремих
речових елементів продукції, як до їхніх джерел, замість залічити їх до
вартости товару як до їхнього джерела. Вони дійсно залічуються до зазначених
окремих джерел, але не як складові частини вартости, а як доходи, як складові
частини вартости, що дістаються цим певним категоріям агентів продукції: робітникові,
капіталістові, земельному власникові. А проте, можна уявити собі, що
ці складові частини вартости замість виникати від розкладу товарової вартости,
навпаки, лише створюють її своїм сполученням; тоді саме й виникає чудове
порочне коло: вартість товарів виникає з суми вартости заробітної плати, зиску,
ренти, а вартість заробітної плати, зиску, ренти в свою чергу визначається
вартістю товарів і~\abbr{т. ін.}\footnote{
«Оборотний капітал, витрачений на матеріяли, сировий матеріял і викінчені вироби, сам
складається з товарів, що їх потрібна ціна складена з тих самих елементів; так що, розглядаючи
сукупність товарів у певній країні, було б зайво зачислювати цю частину оборотного капіталу до
елементів потрібної ціни». (Storch, Cours d’Ec.~Pol., II, p. 140). Під цими елементами оборотного
капіталу Шторх розуміє (основний — це тільки змінена форма оборотного) сталу частину вартости.
«Правда, що заробітна плата робітника так само як і частина зиску підприємця, яка складається з
заробітних плат, коли розглядати їх як частину засобів існування, і собі складається з товарів, що
куплені по ринковій ціні, і теж мають в собі заробітні плати, ренти на капітали, земельні ренти і
підприємницькі зиски\dots{} спостереження це доводить лише неможливість розкласти потрібну ціну на її
простіші елементи» (ib., примітка). — У своїх Considérations sur la nature du revenu national (Paris
1824)
Шторх y своїй полеміці s Сеєм, правда, розуміє все безглуздя, що до нього призводить помилкова
аналіза товарової вартости, що розкладає її без остачі тільки на доходи, і правильно висловлюється
про все безглуздя цих висновків — з погляду не поодиноких капіталістів, а нації, — але сам він не
робить і кроку вперед в аналізі prix nécessaire (потрібної ціни), відносно якої він, замість
відсувати розв’язання
завдання до безконечности, заявляє в своєму «Cours» що її неможливо розкласти на її дійсні елементи.
«Ясно, що вартість річного продукту поділяється почасти на капітали, почасти на зиски, і що кожна з
цих частин вартости річного продукту регулярно купує продукти, потрібні нації так для збереження її
капіталу, як і для відновлення її споживного фонду (р. 134--135)\dots{} Чи зможе вона (селянська родина,
що працює самостійно) жити у своїх клунях і стайнях, живитись тільки насінням
і травою, одягатися з своєї робочої худоби, витрачати свої хліборобські зваряддя? Згідно з
твердженими п. Сея, слід було б відповісти позитивно на всі ці питання (135--136)\dots{} Коли визнати, що
дохід нації дорівнює її гуртовому продуктові, тобто, що з нього не доводиться вираховувати капітали,
то доведеться також визнати, що вона може непродуктивно витратити всю вартість свого річного
продукту,
не роблячи найменшої шкоди своєму майбутньому доходові. (147) Продукти, що складають капітал нації,
не підлягають споживанню», (р. 150)
}.

\index{iii2}{0253}  %% посилання на сторінку оригінального видання
При нормальному стані продукції тільки частина новодолученої праці
вживається на продукцію і тому на покриття сталого капіталу: саме якраз та
частина, що покриває сталий капітал, витрачений у продукції засобів споживання,
речових елементів доходу. Це вирівнюється тим, що ця стала частина,
кляси II не коштує новодолучуваної праці. Але сталий капітал, який (коли розглядати
сукупний процес репродукції, що в ньому, отже, включено і те вирівнювання
кляс І і II), не є продукт новодолученої праці, хоч цей продукт неможливо
було б випродукувати без нього, — цей сталий капітал, розглядуваний з речового
боку, підлягає підчас процесу репродукції, випадковостям і небезпекам,
які можуть його зменшити. (Але далі, коли розглядати його щодо вартости, то
він також може знецінитися в наслідок зміни у продуктивній силі праці;
проте, це стосується лише до поодиноких капіталістів). Відповідно до цього частина
зиску, отже, додаткової вартости, а тому і додаткового продукту, що в ньому
(коли розглядати його з погляду вартости) репрезентується лише новодолучена
праця, служить страховим фондом. При цьому суть справи ані трохи не змінюється
від того, чи порядкує цим страховим фондом страхове товариство як
окреме підприємство, чи ні. Це є однісінька частина доходу, що не споживається
як такий, і не служить неодмінно фондом акумуляції. Чи служить вона фактично
фондом акумуляції, чи лише покриває прогріхи репродукції, це залежить від
випадку. Це також однісінька частина додаткової вартости і додаткового продукту,
отже, додаткової праці, що крім частини, яка служить для акумуляції, отже,
для поширення процесу репродукції, мусить існувати і далі по знищенні
капіталістичного способу продукції. Звичайно, це має своєю передумовою, що
частина, регулярно споживувана безпосередніми продуцентами, не лишиться обмеженою на своєму
теперішньому мінімальному рівні. За винятком додаткової
праці на тих, хто через свій вік ще не може або вже не може брати участи у продукції,
відпаде всяка праця на утримання тих, хто не працює. Коли ми уявимо
собі суспільство при його виниканні, то побачимо, що тут немає ще випродукованих
засобів продукції, отже, немає сталого капіталу, що його вартість увіходить
у продукт, і при репродукції в тому самому маштабі мусить покриватися
in natura з продукту в розмірі, визначуваному його вартістю. Але природа
безпосередньо дає тут засоби існування, їх не доводиться продукувати. Тому
вона залишає також дикунові, що йому доводиться задовольняти лише малі потреби,
час, — не на те, щоб використати ще не сущі в наявності засоби продукції для
нової продукції, а на те, щоб, крім праці, якої коштує привласнення наявних
у природі засобів існування, витрачати працю на перетворення інших продуктів
природи на засоби продукції, лук, кам’яний ніж, човен і~\abbr{т. ін.} Процес цей,
\parbreak{}  %% абзац продовжується на наступній сторінці
