
\index{iii1}{0134}  %% посилання на сторінку оригінального видання
Періодом розквіту промисловості чесаної вовни Вест-Рідінга
у Йоркшірі були роки 1849--1850. В 1838 році там було занято
\num{29246} осіб, в 1843 році — \num{37060}, в 1845 році — \num{48097}, в 1850 році —
\num{74891}. В тій самій окрузі було: в 1838 році — 2768 механічних
ткацьких верстатів, в 1841 році — \num{11458}, в 1843 році — \num{16870},
в 1845 році — \num{19121} і в 1850 році — \num{29539} („Rep. of Insp. of Fact.,
[31 Oct.], 1850“, стор. 60). Цей розквіт промисловості чесаної
вовни уже в жовтні 1850 року почав ставати підозрілим. У квітневому
звіті за 1851 рік субінспектор Бекер каже про Лідсі Бредфорд:
„Стан справ з деякого часу дуже незадовільний. Прядільники
чесаної вовни швидко втрачають зиски 1850 року, і у більшості
ткачів справи йдуть також не дуже добре. Я гадаю, що
в даний момент у шерстяній промисловості стоїть без діла більше
машин, ніж будьколи раніш, і прядільники льону так само звільняють
робітників і спиняють машини. Цикли в текстильній промисловості
нині дійсно дуже непевні, і я гадаю, що незабаром
ми прийдемо до погляду\dots{} що не додержується ніякої відповідності
між виробничою спроможністю веретен, кількістю сировинного
матеріалу і збільшенням населення“ (стор. 52).

Те саме стосується до бавовняної промисловості. В щойно
цитованому жовтневому звіті за 1858 рік сказано: „З того часу,
як на фабриках установлені певні години праці, кількість споживаного
сировинного матеріалу, розміри виробництва і заробітних
плат в усіх галузях текстильної промисловості зведені
до простого трійного правила\dots{} Я цитую з недавньої доповіді\dots{}
пана Бейнса, теперішнього мера Блекберна, про бавовняну промисловість,
в якій він з найбільшою можливою точністю дає
зведення даних промислової статистики своєї округи:

„Кожна дійсна кінська сила приводить в рух 450 автоматичних
веретен з підготовчими прядільними машинами, або 200 веретен-throstle
[тонкопрядільних], або 15 верстатів для 40-дюймового
сукна разом з машинами для намотування, снування й
шліхтування. Кожна кінська сила потребує при прядінні 2\sfrac{1}{2} робітників,
а при тканні — 10; їх пересічна заробітна плата становить
понад 10\sfrac{1}{2}  шилінгів на кожного за тиждень\dots{} Пересічні
перероблювані нумери для основи 30--32 і для утка 34--36;
якщо ми припустимо, що вироблювана за тиждень пряжа становить
13 унцій на одно веретено, то це дасть \num{824700} фунтів
пряжі на тиждень, для чого треба спожити \num{970000} фунтів, або
2300 пак бавовни, ціною в \num{28300}\pound{ фунтів стерлінгів}\dots{} В нашій
окрузі (навколо Блекберна радіусом у 5 англійських миль)
тижневе споживання бавовни становить \num{1530000} фунтів, або
3650 пак, ціною в \num{44625}\pound{ фунтів стерлінгів}. Це становить \sfrac{1}{18}
всієї бавовнопрядільної промисловості Сполученого Королівства
і \sfrac{1}{16}  всього механічного ткацтва“.

„Отже, за обчисленнями пана Бейнса, загальне число бавовнопрядільних
веретен у Королівстві повинно було б бути \num{28800000},
і для того, щоб усі вони працювали на повний хід, потрібно
\parbreak{}  %% абзац продовжується на наступній сторінці
