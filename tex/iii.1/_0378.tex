\parcont{}  %% абзац починається на попередній сторінці
\index{iii1}{0378}  %% посилання на сторінку оригінального видання
беручи до уваги умов репродукції і праці, як самодіяльний
автомат, як просте число, що само собою збільшується (цілком
так само як Мальтус розглядав людей у своїй геометричній
прогресії), то він уявив, що відкрив закон зростання капіталу
в формулі $s = c (1 + z)^n$, де $s$ = сумі капіталу + проценти на
проценти, $c$ = авансованому капіталові, $z$ = розмірові процента
(вираженому у відповідних частинах 100), а $n$ — ряд років, протягом
яких відбувається процес.

Пітт цілком серйозно приймає містифікацію д-ра Прайса.
В 1786 році палата громад ухвалила зібрати 1 мільйон фунтів стерлінгів
на громадські потреби. За Прайсом, в якого вірував Пітт,
не було нічого кращого, як оподаткувати народ, щоб „нагромадити“
одержану таким способом суму і таким чином за допомогою
таїнства складних процентів чарами позбутись державного
боргу. Після цій резолюції палати громад незабаром з ініціативи
Пітта був виданий закон, який приписував нагромаджувати по
\num{250000}\pound{ фунтів стерлінгів} доти, „поки фонд разом з відмерлими
пожиттьовими рентами зросте до \num{4000000}\pound{ фунтів стерлінгів}
на рік“ (Act 26, Georg III, Кар. 31\footnote*{
Тобто 31-й закон від 26-го року королювання Георга III.
\emph{Примітка ред. нім. вид. ІМЕЛ.}
}). Пітт у своїй промові 1792 року,
в якій він пропонував збільшити суму, призначену для фонду
оплати боргів, серед причин торговельної переваги Англії наводить:
машини, кредит і~\abbr{т. д.}, але як „найпоширенішу і найтривкішу
причину — нагромадження. Принцип цей цілком розвинутий
і досить пояснений у творах Сміта, цього генія\dots{} Це нагромадження
капіталів було б викликане, коли б відкладали принаймні
частину річного зиску для того, щоб збільшити основну
суму, яка, при такому самому застосуванні її в наступному році,
давала б постійний зиск“. Таким чином за допомогою д-ра Прайса
Пітт перетворює теорію нагромадження Сміта в теорію збагачення
народу шляхом нагромадження боргів і приходить до
приємного безконечно прогресуючого збільшення позик, позик
для оплати позик.

Вже в Josias Child’a, батька сучасних банкірів, ми знаходимо,
що „100\pound{ фунтів стерлінгів} з 10\% виробили б за 70 років, при
процентах на проценти, \num{102400}\pound{ фунтів стерлінгів}“ („Traité sur le
commerce etc. par \emph{J. Child}, traduit etc.“ Amsterdam et Berlin
1754, стор. 115. Написано в 1669 році).

Як погляд д-ра Прайса непродумано прохоплюється у сучасних
економістів, показує таке місце з „Economist’a“: „Capital,
with compound interes on every portion of capital saved, is so
all-engrossing that all the wealth in the world from which income
is derived, has long ago become the interest of capital\dots{} all rent is
now the payement of interest on capital previously invested in the
land“ [„Капітал із складними процентами на кожну частину заощадженого
капіталу є до такої міри всезахоплюючим, що все
\parbreak{}  %% абзац продовжується на наступній сторінці
