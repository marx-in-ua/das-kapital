
\index{iii1}{0067}  %% посилання на сторінку оригінального видання
Ми зберігаємо позначення, вжиті в першій і другій книгах.
Весь капітал $К$ поділяється на сталий капітал $c$ і змінний капітал
$v$ і виробляє додаткову вартість $m$. Відношення цієї додаткової
вартості до авансованого змінного капіталу, отже $\frac{m}{v}$, ми
називаємо нормою додаткової вартості і позначаємо її через $m'$.
Отже, $\frac{m}{v} \deq{} m'$, і тому $m \deq{} m'v$. Якщо цю додаткову вартість
віднести не до змінного капіталу, а до всього капіталу, то вона
зветься зиском $(р)$, а відношення додаткової вартості $m$ до
всього капіталу $К$, отже $\frac{m}{K}$, зветься нормою зиску $р'$. Звідси ми
маємо:\[
р' \deq{} \frac{m}{K} \deq{} \frac{m}{c \dplus{} v},
\]
якщо ми замість $m$ підставимо його знайдену вище величину
$m'v$, то матимемо:\[
р' \deq{} m'\frac{v}{К} \deq{} m'\frac{v}{c \dplus{} v},
\]
рівняння, яке можна виразити також у пропорції:\[
р':m' \deq{} v:К,
\]
норма зиску відноситься до норми додаткової вартості, як змінний
капітал до всього капіталу.

З цієї пропорції випливає, що $р'$, норма зиску, завжди менша
від $m'$, норми додаткової вартості, бо $v$, змінний капітал, завжди
менший від $К$, суми $v \dplus{} c$, змінного і сталого капіталу; за винятком
єдиного, практично неможливого випадку, коли $v \deq{} K$, отже,
коли капіталістом зовсім не авансувався б сталий капітал, засоби
виробництва, а тільки заробітна плата.

В нашому дослідженні треба, однак, звернути увагу ще на
ряд інших факторів, які визначально впливають на величину $c$,
$v$ і $m$ і тому мають бути коротко згадані.

Поперше, \emph{вартість грошей}. Її ми можемо повсюди приймати
за сталу.

Подруге, \emph{оборот}. Цей фактор ми покищо лишаємо осторонь,
бо його вплив на норму зиску розглядається окремо в одному
з дальших розділів. [Тут ми, забігаючи наперед, згадаємо тільки
про той один пункт, що формула $р' \deq{} m'\frac{v}{К}$ є строго правильна
лиш для \emph{одного} періоду обороту змінного капіталу, і що ми,
однак, можемо її зробити правильною для річного обороту, поставивши
замість $m'$, простої норми додаткової вартості, $m'n$,
річну норму додаткової вартості; при чому $n$ є число оборотів
змінного капіталу протягом одного року (див. книгу II, розд.
XVI, 1) — Ф.~Е]
