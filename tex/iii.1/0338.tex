таким чином у позику, і робочою силою в її відношенні до промислового
капіталіста. Тільки що вартість робочої сили промисловий
капіталіст оплачує, тимчасом як вартість капіталу, взятого
в позику, він просто повертає назад. Споживна вартість робочої
сили для промислового капіталіста така: споживаючи її, створити
більше вартості (зиск), ніж вона сама має і ніж вона коштує.
Цей надлишок вартості є споживна вартість робочої сили для
промислового капіталіста. І так само споживна вартість позиченого
грошового капіталу виступає як його здатність створювати
і збільшувати вартість.

Грошовий капіталіст дійсно відчужує споживну вартість, і в наслідок
цього те, що він віддає, віддається ним як товар. І остільки
аналогія з товаром як таким є повна. Поперше, це вартість, яка
переходить з одних рук в інші. При продажу простого товару,
товару як такого, в руках покупця і продавця лишається та сама
вартість, тільки в різній формі; як до цього продажу, так і після
нього вони обидва мають ту саму вартість, яку вони відчужували,
один — у товарній формі, другий — у грошовій формі. Ріжниця
тільки та, що при позиці грошовий капіталіст є єдина особа, яка
при цій операції віддає вартість; але він зберігає її в наслідок того,
що вона через певний час буде повернена йому. При позиці тільки
одна сторона одержує вартість, бо тільки однією стороною віддається
вартість. — Подруге, на одній стороні відчужується дійсна
споживна вартість, а на другій вона одержується і споживається.
Але в відміну від звичайного товару ця споживна вартість сама є
вартість, а саме — надлишок тієї величини вартості, яка виникає
в наслідок уживання грошей як капіталу, надлишок порівняно з
первісною величиною вартості. Зиск є ця споживна вартість.

Споживна вартість відданих у позику грошей полягає в тому,
що вони можуть функціонувати як капітал і як такий виробляти
при пересічних умовах пересічний зиск.58

Що ж платить промисловий капіталіст і що, отже, є ціною
капіталу, відданого в позику? That which men pay as interest for
the use of what they borrow [Те, що люди платять як процент за
користування тим, що вони позичають] є, за Мессі, a part of the
profit it is capable of producing [частина того зиску, яку позичене
здатне виробити]. [„An Essay etc.“, стор. 49].59

58 „The equitableness oi taking interest depends not upon a man’s making or
not making profit, but upon its (позиченого) being capable of producing profit, if
rightly employed“ [„Справедливість одержання процентів залежить не від того, чи
виробляє хто-небудь зиск чи ні, а від його“ (позиченого) „здатності утворювати
зиск при правильному застосуванні“] („An Essay on the Governing Causes of
the Natural Rate of Interest, wherein the sentiments of Sir W. Petty and
Mr. Locke, on that head, are considered“. London 1750, стор. 49. Автор анонімного
твору: Дж. Mecci).

59 „Rich people, instead of employing their money themselves... let it out to
other people for them to make profit of, reserving for the owners a proportion of
the profits so made“ [„Багаті люди, замість того, щоб самим застосовувати свої
гроші... позичають їх іншим людям, щоб вони виробляли ними зиск і лишали для
власників частину виробленого таким чином зиску“] (там же, стор. 23 [24]).
