Рікардо не досліджує), досить тільки перевернути щойно наведені
міркування.

I. Пересічний капітал = 80 с + 20 v = 100; норма додаткової
вартості = 100\%; ціна виробництва = товарній вартості = 80 с +
20 v + 20 p = 120; норма зиску = 20\%. Нехай заробітна плата
впаде на одну чверть, тоді той самий сталий капітал приводитиметься
в рух 15-ма v замість 20 v. Отже, ми маємо товарну
вартість = 80 с + 15 v + 25 p = 120. Кількість праці, вироблена v,
лишається  незмінною, і тільки створена ним нова вартість інакше
розподіляється між капіталістом і робітниками. Додаткова вартість
підвищилась з 20 до 25, і норма додаткової вартості
підвищилась з 20/25 до 25/15, отже, з 100\% до 166 2/3\%. Зиск на 95 тепер = 25,
отже, норма зиску на 100 = 26 6/19. Новий процентний склад
капіталу тепер є 84 4/19 с + 15 15/19 v = 100.

II. Нижчий склад. Первісно 50 с + 50 v, як вище. В наслідок
падіння заробітної плати на 1/4, v зводиться до 37 1/2, і тим самим
весь авансований капітал зводиться до 50 с + 37 1/2 v = 87 1/2. Якщо
ми застосуємо до цього нову норму зиску в 26 6/19\%, то
100 : 26 6/19 = 87 1/2 : 23 1/38. Та сама товарна маса, яка раніш коштувала
120, коштує тепер 87 1/2 + 23 1/38 = 110 10/19; падіння ціни майже на 8\% *.

III. Вищий склад. Первісно 92 c + 8 v = 100. Падіння заробітної
плати на 1 /4 знижує 8 v до 6 v, весь капітал до 98. Отже,
100: 26 6/19 = 98: 25 15/19. Ціна виробництва товару, раніш 100 + 20 = 120,
тепер, після падіння заробітної плати, є 98 + 25 15/19 = 123 15/19;
отже, вона підвищилась більше ніж на 3\%**.

Отже, ми бачимо, що досить тільки повторити попередні міркування в зворотному напрямі і з
відповідними змінами: загальне падіння заробітної плати має своїм наслідком загальне підвищення
додаткової вартості, норми додаткової вартості, а при інших незмінних умовах і норми зиску, хоч і в
іншій пропорції; далі воно має своїм наслідком падіння цін виробництва для товарних продуктів
капіталів нижчого складу і підвищення цін виробництва для товарних продуктів капіталів вищого
складу. Результат якраз протилежний до того, що  виявився при загальному підвищенні заробітної
плати. 34

* В першому німецькому виданні тут стоїть: „майже на 10\%“. В рукопису
Маркса в цьому місці сказано: „Знижується майже на 10“, тобто дається абсолютне число. Точно воно
дорівнює 9 9/19 і становить 7 7/19\%. Примітка ред. нім. вид. ІМЕЛ.

** В першому німецькому виданні тут стоїть: „майже на 4\%“. В рукопису
Маркса тут так само дається абсолютне число (3 15/19). В процентах воно становить
3 3/19\%. Примітка ред. нім. вид. ІМЕЛ.

34 Надзвичайно дивно, що Рікардо (який, звичайно, застосовує іншого
методу, ніж це зроблено тут, бо не розуміє процесу вирівнення вартостей в ціни виробництва) навіть
не приходить до цієї думки, а розглядає тільки перший випадок, підвищення заробітної плати і вплив
його на ціни виробництва товарів („Principles etc.“, Лондон 1852, стор. 26 і далі]. A servum pecus
imitatorum [рабське стадо наслідувачів] не додумалось навіть до того, щоб зробити
це, само собою зрозуміле, по суті тавтологічне застосування.
