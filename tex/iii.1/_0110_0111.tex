\parcont{}  %% абзац починається на попередній сторінці
\index{iii1}{0110}  %% посилання на сторінку оригінального видання
охорони здоров’я є універсальна. І в інтересах мільйонів робітників і робітниць, життя яких тепер
без потреби калічиться
і скорочується безконечними фізичними стражданнями, породжуваними тільки їх працею, я зважуюсь
висловити надію, що
санітарні умови праці так само повсюди будуть поставлені під
належний захист закону, принаймні настільки, щоб була забезпечена справжня вентиляція в усіх
закритих робочих приміщеннях і щоб у кожній галузі праці, по своїй природі шкідливій для здоров’я,
по можливості був обмежений особливо
небезпечний для здоров’я вплив“ (стор. 31).

\subsection{Економія на здобуванні сили, на передачі сили і на будівлях}

У своєму жовтневому звіті за 1852 рік Л.~Горнер цитує лист
відомого інженера Джемса Насміта з Патрікрофта, винахідника
парового молота, де, між іншим, сказано:

„Публіка дуже мало знайома з колосальним приростом рушійної сили, досягнутим за допомогою таких змін
системи й поліпшень“ [у парових машинах], „як ті, про які я кажу. Сила машин нашої округи
(Ланкашіру) перебувала протягом майже 40 років
під гнітом боязкої і повної передсудів рутини, але, на щастя,
ми тепер від неї емансипувались. Протягом останніх 15 років,
особливо ж на протязі останніх 4 років“ [отже, з 1848~\abbr{р.}], „стались деякі дуже важливі зміни в
способі використовування конденсаційних парових машин\dots{} В результаті\dots{} ті самі машини виконують
далеко більше роботи, і до того ж при значно зменшеному споживанні вугілля\dots{} Протягом дуже багатьох
років
з часу введення парової сили на фабриках цієї округи гадали,
що швидкість, з якою можуть працювати конденсаційні парові
машини, становить приблизно 220 футів підіймання поршня на
хвилину; тобто машина з підійманням поршня в 5 футів була вже
за встановленою нормою обмежена 22 оборотами ексцентрика на
хвилину. Вважалось за недоцільне гнати машину швидше; а через
те що весь механізм був пристосований до цієї швидкості руху
поршня в 220 футів на хвилину, ця мала і безглуздо обмежена
швидкість панувала в усій промисловості протягом багатьох років.
Але, нарешті, чи в наслідок щасливого незнання встановленої норми
чи з інших, кращих причин, якийсь сміливий новатор спробував
більшу швидкість, і тому що результат був надзвичайно сприятливий, інші наслідували цей приклад;
машині, як тоді казали, попустили віжки і змінили головні колеса передатного механізму таким
чином, що парова машина могла робити 300 футів і більше на
хвилину, в той час як механізми зберігали свою колишню швидкість\dots{} Це прискорення руху парової
машини стало тепер майже
загальним, бо виявилось, що не тільки з тієї самої машини здобувалося більше корисної сили, але що й
рух в наслідок більшої
\index{iii1}{0111}  %% посилання на сторінку оригінального видання
інерції маховика став значно регулярнішим. При незмінному
тисненні пари і незмінному розрідженні в конденсаторі одержується більше сили внаслідок простого
прискорення руху
поршня. Коли б ми могли, наприклад, парову машину, яка при
швидкості в 200 футів на хвилину дає 40 кінських сил, відповідними змінами привести до того, щоб
вона при тому самому тисненні
пари й розрідженні робила 400 футів на хвилину, то ми мали б
якраз подвійну кількість сили; а через те що тиснення пари
і розрідження в обох випадках однакові, то напруження окремих
частин машини, отже й небезпека нещасних випадків при прискореній швидкості не збільшується в
будь-якій значній мірі. Вся ріжниця в тому, що споживатиметься більше пари в тій самій або
приблизно в тій самій пропорції, в якій прискорюється рух поршня;
далі, трохи швидше зношуватимуться частини, які зазнають
тертя, але про це ледве чи варто говорити\dots{} Але для того, щоб
від тієї самої машини за допомогою прискореного руху поршня
добути більше сили, треба спалити під тим самим паровим казаном більше вугілля або вживати казан з
більшою здатністю паротворення, коротко — треба виробляти більше пари. Це і було
зроблено, і казани з більшою здатністю паротворення були пристосовані до старих „прискорених“ машин;
таким чином ці машини в багатьох випадках давали на 100\% більше роботи. Коло
1842 року надзвичайно дешеве вироблення сили паровими машинами на копальнях Корнуоля почало
викликати до себе увагу;
конкуренція в бавовнопрядільній промисловості примушувала
фабрикантів шукати головне джерело свого зиску в заощадженнях; надзвичайна ріжниця у споживанні
вугілля за одну годину
і на одну кінську силу, яку показували корнуольські машини,
а також надзвичайна економія при застосуванні вульфових машин
з подвійними циліндрами, і в нашій місцевості висунули на перший
план питання про економію паливного матеріалу. Корнуольські
машини і машини з подвійними циліндрами постачали одну кінську
силу за годину при споживанні З \sfrac{1}{2} до 4 фунтів вугілля, тим часом як машини в бавовнопрядільних
округах споживали звичайно 8 або 12 фунтів вугілля на 1 кінську силу за годину.
Така значна ріжниця спонукала фабрикантів і машинобудівників
нашої округи добитись за допомогою аналогічних засобів таких же
виняткових результатів у справі економії, які в Корнуолі і у Франції стали вже звичайними, бо там
висока ціна на вугілля примушувала фабрикантів якомога більше обмежувати затрати на цю дорогу статтю
їх підприємств. Це привело до дуже важливих результатів. По-перше: багато казанів, в яких половина
поверхні в добрі
старі часи високих зисків лишалась під впливом холодного зовнішнього повітря, тепер покрили товстою
повстю або цеглою і штукатуркою та іншими матеріалами, чим запобігали утраті тепла,
добутого з такими великими витратами. Таким самим способом
почали захищати парові труби і так само обгортати повстю й деревом циліндри. По-друге, почали
вживати високе тиснення,
\parbreak{}  %% абзац продовжується на наступній сторінці
