\parcont{}  %% абзац починається на попередній сторінці
\index{iii1}{0363}  %% посилання на сторінку оригінального видання
грошей і взагалі вартості в капітал є постійний результат капіталістичного
процесу виробництва, цілком так само буття їх
як капіталу є постійна передумова капіталістичного процесу
виробництва. Завдяки своїй здатності перетворюватись у засоби
виробництва, вони постійно командують над неоплаченою
працею і тому перетворюють процес виробництва й циркуляції
товарів у виробництво додаткової вартості для свого володільця.
Отже, процент є тільки вираз того, що вартість взагалі, —
упредметнена праця в її загальносуспільній формі, — вартість,
яка в дійсному процесі виробництва набирає вигляду засобів виробництва,
протистоїть живій робочій силі як самостійна сила
і є засобом привласнювати собі неоплачену працю; і що вона є такою
силою завдяки тому, що вона протистоїть робітникові як
чужа власність. Однак, з другого боку, в формі процента ця
протилежність найманій праці стерта; бо капітал, що дає процент,
як такий має своєю протилежністю не найману працю,
а функціонуючий капітал; капіталіст-позикодавець як такий прямо
протистоїть дійсно функціонуючому в процесі репродукції капіталістові,
а не найманому робітникові, у якого саме на основі
капіталістичного виробництва експропрійовано засоби виробництва.
Капітал, що дає процент — це капітал \emph{як власність} у
протилежність до капіталу \emph{як функції}. Але оскільки капітал
не функціонує, він не експлуатує робітників і не вступає в антагонізм
з працею.

З другого боку, підприємницький дохід становить протилежність
не до найманої праці, а тільки до процента.

\emph{Поперше}: якщо припустити пересічний зиск як дану величину,
то норма підприємницького доходу визначається не заробітною
платою, а розміром процента. Вона буде вища чи нижча
у зворотному відношенні до розміру процента.\footnote{
„The profits of enterprise depend upon the net profits of capital, not the
latter upon the former“. [„Підприємницькі зиски залежать від чистих зисків капіталу,
а не останні від перших“). (\emph{Ramsay}: „An Essay on the'Distribution of Wealth“,
стор. 214. Net profits [чистий зиск] у Рамсея завжди \deq{} процентові.)
}

\emph{Подруге}: функціонуючий капіталіст виводить свою претензію
на підприємницький дохід, отже, і самий підприємницький дохід,
не з своєї власності на капітал, а з функції капіталу в протилежність
до тієї визначеності, в якій він існує тільки як бездіяльна
власність. Це виступає як безпосередньо наявна протилежність
у тих випадках, коли він оперує взятим у позику капіталом,
коли, отже, процент і підприємницький дохід дістаються
двом різним особам. Підприємницький дохід виникає з функції
капіталу в процесі репродукції, тобто в наслідок операцій, діяльності,
якою функціонуючий капіталіст опосереднює ці функції
промислового й торговельного капіталу. Але бути представником
функціонуючого капіталу — це не синекура, подібна до представництва
капіталу, що дає процент. На основі капіталістичного
виробництва капіталіст управляє процесом виробництва, як і процесом
\index{iii1}{0364}  %% посилання на сторінку оригінального видання
циркуляції. Експлуатація продуктивної праці коштує зусиль,
однаково, чи займається нею сам капіталіст, чи хто інший від його
імени. Отже, в протилежність до процента, його підприємницький
дохід здається йому незалежним від власності на капітал,
скоріше результатом його функцій як невласника, як — \emph{робітника}.

Тому в його мозку необхідно виникає уявлення; що його підприємницький
дохід дуже далекий від того, щоб становити будьяку
протилежність до найманої праці і бути лише неоплаченою чужою
працею, а, навпаки, сам є \emph{заробітною платою}, платою за нагляд,
wages of superintendence of labour, вищою платою, ніж плата звичайного
найманого робітника, 1) тому що це складніша праця, 2)
тому що він сам собі виплачує заробітну плату. Що його функція
як капіталіста полягає в тому, щоб добувати додаткову вартість,
тобто неоплачену працю, і до того ж при найекономніших умовах,
— це зовсім забувається в наслідок тієї суперечності, що процент
дістається капіталістові, хоч би він і не виконував ніякої
функції як капіталіст, а був би тільки власником капіталу, і що,
навпаки, підприємницький дохід дістається функціонуючому капіталістові,
хоч би він і не був власником капіталу, з яким він
функціонує. За антагоністичною формою обох частин, на які
розпадається зиск, тобто додаткова вартість, забувається, що
обидві вони є просто частини додаткової вартості і що її поділ
нічого не може змінити ні в її природі, ні в її походженні та
умовах її існування.

В процесі репродукції функціонуючий капіталіст виступає
відносно найманих робітників представником капіталу як чужої
власності, і грошовий капіталіст, будучи представлений функціонуючим
капіталістом, бере участь в експлуатації праці. Що
активний капіталіст може виконувати свою функцію, яка полягає
в тому, щоб заставляти робітників працювати на нього або
заставляти засоби виробництва функціонувати як капітал, — що
він може виконувати цю функцію тільки як представник засобів
виробництва у протилежність робітникам, це забувається
в наслідок протилежності між функцією капіталу в процесі
репродукції і простою власністю на капітал поза процесом
репродукції.

Справді, в тій формі, яку обидві частини зиску, тобто додаткової
вартості, набирають як процент і підприємницький дохід,
не виражене ніяке відношення до праці, тому що це відношення
існує тільки між нею і зиском або, точніше, додатковою вартістю
як сумою, як цілим, як єдністю обох цих частин. Відношення, в
якому ділиться зиск, і різні юридичні титули, на основі яких відбувається
це ділення, передбачають зиск як готовий, передбачають
існування зиску. Тому, якщо капіталіст є власник того капіталу,
з яким він функціонує, то він кладе собі в кишеню весь зиск
або додаткову вартість; для робітника цілком байдуже, чи капіталіст
кладе собі в кишеню весь зиск, чи він повинен частину
сплачувати третій особі, як юридичному власникові. Таким
\parbreak{}  %% абзац продовжується на наступній сторінці
