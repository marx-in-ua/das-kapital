\parcont{}  %% абзац починається на попередній сторінці
\index{ii}{0209}  %% посилання на сторінку оригінального видання
затримає їх цілком або почасти як грошовий капітал. З другого боку,
само собою зрозуміло, що частину, витрачувану на заробітну плату,
рівну 200\pound{ ф. стерл.}, затримується в грошовій формі. Капіталіст, купивши
робочу силу, не може складати її на складах як сировинний матеріял.
Він мусить ввести її в процес продукції та оплачує її наприкінці тижня.
Отже, із звільненого капіталу в 300\pound{ ф. стерл.} в усякому разі ці 100\pound{ ф.
стерл.} матимуть форму звільненого грошового капіталу, тобто непотрібного
для робочого періоду. Отже, капітал, що звільнився в формі грошового
капіталу, мусить дорівнювати принаймні змінній частині капіталу,
витраченій на заробітну плату; в максимумі цей грошовий капітал може
досягти суми всього звільненого капіталу. А в дійсності величина його
постійно коливається між цим мінімумом і максимумом.

Грошовий капітал, що звільнився таким чином у наслідок самого
лише механізму руху оборотів (поряд грошового капіталу, що утворюється
через послідовний зворотний приплив основного капіталу, і поряд грошового
капіталу, потрібного в кожному процесі праці для капіталу змінного),
мусить відігравати чималу ролю, скоро тільки розвивається кредитова
система, і разом з тим мусить бути за одну з основ її.

Припустімо, що в нашому прикладі час циркуляції скорочується
з 3 тижнів до 2. Це не нормальне явище, а лише наслідок сприятливого
моменту для підприємства, скорочених термінів виплат тощо. Капітал
в 600\pound{ ф. стерл.}, витрачений протягом робочого періоду, повертається на
тиждень раніше, ніж треба, отже, він звільняється на цей тиждень. Далі
в середині робочого періоду, як і раніше, звільняється 300\pound{ ф. стерл.}
(частина тих 600\pound{ ф. стерл.}), але звільняється на 4 тижні замість 3.
Отже, на грошовому ринку протягом одного тижня перебуває 600\pound{ ф.
стерл.}, і 300\pound{ ф. стерл.} перебувають протягом 4 тижнів замість 3. А що це
стосується не до одного лише капіталіста, а до багатьох, і відбувається по
різних галузях підприємств, в різні періоди, то в наслідок цього на ринку
стає більше вільного грошового капіталу. Коли такий стан триває порівняно
довго, то продукція поширюється, там, де це можливо; капіталісти,
що роблять позиченим капіталом, ставитимуть менший попит на грошовому
ринку, а це полегшує стан грошового ринку так само, як збільшене
подання; або, нарешті, суми, що стали надлишковими для механізму
обороту, остаточно викинеться на грошовий ринок.

В наслідок скорочення часу циркуляції\footnote*{
В нім. тексті, очевидно, помилково стоїть „час обороту“. \Red{Ред.}
} з 3 до 2 тижнів, а тому й
періоду обороту з 9 до 8 тижнів, \sfrac{1}{9} цілого авансованого капіталу
стає надлишковою; шеститижневий робочий період може тепер так само
безперервно перебігати при 800\pound{ ф. стерл.}, як раніш при 900\pound{ ф. стерл}.
Тому частина вартости товарового капіталу, рівна 100\pound{ ф. стерл.}, зворотно
перетворившись на гроші, залишається в цьому стані, як грошовий
капітал, не функціонуючи далі як частина капіталу, авансованого на
процес продукції. Тимчасом як продукцію й далі провадиться в попередніх
розмірах і в інших незмінних умовах, як от щодо цін та ін.,
\parbreak{}  %% абзац продовжується на наступній сторінці
