\parcont{}  %% абзац починається на попередній сторінці
\index{ii}{0318}  %% посилання на сторінку оригінального видання
авансує промисловому капіталістові грошовий капітал (в найточнішому
значенні цього слова, тобто капітальну вартість у грошовій формі), то
справжнім пунктом повороту цих грошей є кишеня цього грошового
капіталіста. Таким чином, хоч гроші в своїй циркуляції більш або менш
переходять через усякі руки, маса грошей, що циркулюють, належить
підрозділові грошового капіталу, організованому і сконцентрованому в
формі банків тощо; спосіб, що ним цей підрозділ авансує свій капітал,
зумовлює постійний кінцевий, зворотний приплив до нього цього капіталу
в грошовій формі, хоч це знову таки упосереднюється зворотним перетворенням
промислового капіталу на грошовий капітал.

Для товарової циркуляції завжди потрібні дві умови; товари, подавані
в циркуляцію, і гроші, подавані в циркуляцію. „Процес циркуляції... не
закінчується, як безпосередній обмін продуктами, після того як споживні
вартості перемінили місця або посідачів. Гроші не зникають тому, що
вони, кінець-кінцем, випали з ряду метаморфоз якогось товару. Вони раз-у-раз
осідають у тих пунктах циркуляції, що їх звільняють ті або інші
товари“. (Книга І, розд. III, 2 п. а).

Напр., розглядаючи циркуляцію між II с і І ($v + m$), ми припустили,
що II підрозділ авансував для цієї циркуляції 500 ф. стерл. грішми. При
безмежному числі тих процесів циркуляції, що на них сходить циркуляція
між великими суспільними групами продуцентів, продуцент то
однієї, то другої групи спершу виступає як покупець, отже, подає
гроші в циркуляцію. Цілком лишаючи осторонь індивідуальні обставини,
це зумовлено вже неоднаковістю періодів продукції, а тому й оборотів
різних товарових капіталів. Отже, II на 500 ф. стерл. купує у І засобів
продукції на таку саму суму вартости, а І купує у II засобів споживання на
500 ф. стерл.; отже, гроші припливають назад до II; останній ані трохи
не збагачується таким зворотним припливом. Спочатку він подав у циркуляцію
500 ф. грішми і вилучив звідти товарів на ту саму суму вартости,
потім він продає товарів на 500 ф. стерл. і вилучає з циркуляції
таку саму суму вартости в грошах; таким чином 500 ф. стерл. припливають
назад. В дійсності II підрозділ подав таким чином у циркуляцію
на 500 ф. стерл. грошей і на 500 ф. стерл. товарів = 1000 ф. стерл.;
він вилучає з циркуляції на 500 ф. стерл. товарів і на 500 ф. стерл.
грошей. Для обміну 500 ф. стерл. товарами (І) і 500 ф. стерл. товарами
(II) циркуляція потребує лише 500 ф. стерл. грішми; отже,
хто на закуп чужого товару авансував гроші, той одержує їх
назад, продаючи власний товар. Тому, коли б спочатку І купив у II
товару на 500 ф. стерл., а потім продав би підрозділові II товару на
500 ф. стерл., то 500 ф. стерл. повернулись би до І, а не до II.

Гроші, витрачені на заробітну плату, тобто змінний капітал, авансований
у грошовій формі, в клясі І повертаються в цій формі не безпосередньо,
а посередньо, обкружним шляхом. Навпаки, в клясі II 500 ф.
стерл. заробітної плати повертаються безпосередньо від робітників до
капіталістів, як і взагалі цей зворотний приплив завжди є безпосередній
у всіх тих випадках, коли купівля та продаж між тими самими особами
\parbreak{}  %% абзац продовжується на наступній сторінці
