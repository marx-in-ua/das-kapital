\parcont{}  %% абзац починається на попередній сторінці
\index{ii}{0128}  %% посилання на сторінку оригінального видання
як засіб циркуляції, а потім знову як скарб відокремлюється від маси
грошей, що циркулюють. З розвитком кредитової системи, — а він неминуче
відбувається рівнобіжно з розвитком великої промисловости й капіталістичної
продукції, — гроші функціонують уже не як скарб, а як капітал,
однак в руках не їхнього власника, а другого капіталіста, що йому
їх передається в розпорядження.

\section{Цілий оборот авансованого капіталу. Цикли
оборотів}

Ми бачили, що основні й поточні складові частини продуктивного
капіталу різним способом і в різні періоди обертаються, і що різні складові
частини основного капіталу в тому самому підприємстві знову таки
мають різні періоди обороту залежно від різного часу їхнього життя, а,
значить, і репродукції. (Про справжні або позірні відмінності в обороті
різних складових частин поточного капіталу в тому самому підприємстві
див. наприкінці цього розділу під цифрою 6).

1. Цілий оборот авансованого капіталу є пересічний оборот його різних
складових частин; спосіб обчислення подається нижче. Оскільки
йдеться лише про різні періоди часу, немає, звичайно, нічого простішого,
як обчислити з них пересічне, але:

2. Тут маємо не лише кількісні, а й якісні відмінності.

Поточний капітал, що входить в процес продукції, переносить на
продукт усю свою вартість, а тому, щоб продукційний процес відбувався
безупинно, він мусить завжди заміщуватись in natura через продаж
продукту. Основний капітал, що входить у процес продукції, переносить
на продукт лише частину своєї вартости (зношування) і, не зважаючи на
зношування, і далі функціонує в продукційному процесі; тому лише через
коротші або довші переміжки, в усякому разі не так часто, як поточний
капітал, треба його заміщувати in natura. Ця потреба в заміщенні, строк
репродукції, не лише кількісно різна для різних складових частин капіталу,
але, як ми бачили вище, частина довготривалішого, багатолітнього
капіталу може бути заміщена і долучена in natura до старого основного
капіталу щорічно або навіть через коротші переміжки часу; щождо основного
капіталу іншої властивости, то його заміщення може статися лише
одним заходом наприкінці його життя.

Ось чому й треба звести особливі обороти різних частин основного
капіталу до однорідної форми обороту, так щоб вони відрізнялись один
від одного лише кількісно, триванням обороту.

\begin{sloppypar}
Цієї якісної тотожности немає, коли ми візьмемо за вихідний пункт
$П\dots{} П$, — форму безперервного продукційного процесу. Бо певні елементи
П мусять заміщуватись in natura, а інші ні. Але форма $Г\dots{} Г'$ дає безперечно
цю тотожність обороту. Коли ми візьмемо, напр., машину вартістю
\num{10.000}\pound{ ф. стерл.}, яка живе 10 років, то тоді щороку знов перетворюється
на гроші \sfrac{1}{10} \deq{} 1000\pound{ ф. стерл}. Ці 1000\pound{ ф. стерл.} протягом року
перетворилися з грошового капіталу на продуктивний капітал, а потім на
товаровий капітал, а з нього знову на грошовий капітал. Вони повернулись
до своєї первісної грошової форми, як поточний капітал, — коли ми
розглядаємо його в цій формі, при чому байдуже, чи перетвориться наприкінці
року грошовий капітал в 1000\pound{ ф. стерл.} знову на натуральну
форму якоїсь машини, чи ні. Обчислюючи цілий оборот авансованого продуктивного
капіталу, ми фіксуємо тому всі його елементи в грошовій формі,
так що поворот до грошової форми вивершує оборот. Ми завжди припускаємо,
що вартість авансовано в грошах, навіть і при безперервному
процесі продукції, коли ця грошова форма вартости є лише форма
рахункових грошей. Таким способом ми й можемо обчислити пересічну
величину.
\end{sloppypar}