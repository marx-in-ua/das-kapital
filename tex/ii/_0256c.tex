\parcont{}  %% абзац починається на попередній сторінці
\index{ii}{0256}  %% посилання на сторінку оригінального видання
грошей, що змінними порціями перебуває завжди в руках кляси капіталістів
як грошова форма їхньої додаткової вартости, не є елемент
щорічно продукованого золота, а елемент маси грошей, раніш акумульованих
у країні.

Згідно з нашим припущенням, річної продукції золота в 500 ф. стерл.
досить саме лише для того, щоб заміщувати щорічне зношування грошей.
Тому, коли ми матимемо на увазі тільки ці 500 ф. стерл. і абстрагуємось
від тієї частини щорічно продукованої маси товарів, що її циркуляцію
обслуговують раніш акумульовані гроші, то додаткова вартість, спродукована
в товаровій формі, уже тому знаходить в циркуляції гроші для
свого перетворенння на гроші, що на другому боці щороку продукується
додаткову вартість у формі золота. Це саме має силу й щодо інших частин
продукту-золота в 500 ф. стерл., що заміщують авансований грошовий
капітал.

Тут треба тепер зробити два зауваження.

З наведеного вище випливає, поперше: додаткова вартість, витрачувана
капіталістами у формі грошей, так само, як і змінний та інший
продуктивний капітал, що його вони авансують в формі грошей, в
дійсності є продукт робітників, а саме робітників, що працюють у
золотопромисловості. Вони знову продукують так ту частину продукту-золота,
що її „авансується“ їм як заробітну плату, як і ту частину
продукту-золота, що безпосередньо репрезентує додаткову вартість
капіталістів-продуцентів золота. Нарешті, щодо тієї частини продукту-золота,
яка лише покриває сталу капітальну вартість, авансовану на
продукцію цього продукту-золота, то вона знову з’являється в грошовій
формі (взагалі в продукті) лише в наслідок річної праці робітників.
При заснуванні підприємства капіталіст віддав її спочатку в вигляді
грошей, не новоспродукованих, а тих, що становили частину маси грошей,
яка циркулювала у суспільстві. Навпаки, оскільки її заміщується новим
продуктом, додатковим золотом, вона вже є річний продукт робітника.
Те, що її авансує капіталіст, — це й тут є лише форма, яка випливає з
того, що робітник не є власник своїх власних засобів продукції й не
має в своєму розпорядженні підчас продукції засобів існування, спродукованих
іншими робітниками.

Але, подруге, щодо тієї маси грошей, яка існує незалежно від цього
річного заміщення в 500 ф. стерл. і перебуває почасти в формі скарбу,
почасти в формі грошей, що циркулюють, то з нею справа мусить
стояти, — тобто первісно мусила стояти — цілком так само, як щорічно
стоїть справа з цими 500 ф. стерл. До цього пункту ми повернемось
наприкінці цього підвідділу. Але перше зробимо ще кілька зауважень.

\pfbreak

Досліджуючи оборот, ми бачим, що за інших незмінних умов, коли
змінюється величина періодів обороту, змінюється й маса грошового
капіталу, потрібного для того, щоб провадити продукцію в тому самому
маштабі. Отже, елястичність грошової циркуляції мусить бути досить
\parbreak{}  %% абзац продовжується на наступній сторінці
