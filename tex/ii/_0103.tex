\parcont{}  %% абзац починається на попередній сторінці
\index{ii}{0103}  %% посилання на сторінку оригінального видання
застережні заходи, а тому більша або менша витрата праці та засобів
праці, залежно від відносної ламкости, нетривалости, вибуховости продукту.
Тут залізничні маґнати розвивають ще більшу геніяльність в утворенні
фантастичних категорій, ніж ботаніки або зоологи. Напр., клясифікація
продуктів на англійських залізницях наповнює томи і ґрунтується
в своєму загальному принципі на тенденції перетворити всю різнобарвність
природних властивостей продуктів на так само численні хиби продуктів
щодо їх транспортування та нагоду для неодмінного здирства.
„Скло, що раніше коштувало 11 ф. стерл. за crate (ящик для пакування
певної місткости), в наслідок успіхів промисловости й скасування податку
на скло коштує тепер лише 2 ф. стерл., але витрати транспорту такі самі
високі, як і раніш, й стали ще вищі, коли його почали перевозити каналами.
Раніше перевіз скла та скляних товарів, потрібних для глазурування,
на 50 миль від Бірмінгему коштував 10 шилінґів від тонни. А
тепер ціна перевозу втроє збільшилась, в наслідок ніби ризику через
ламкість товару. Але саме залізнична дирекція й не оплачує того, що
справді ламає“\footnote{
Royal Commission on Railways, ст. 31, № 630.
}. Далі, та обставина, що відносна частина вартости, яку
додають до продукту витрати на перевіз, стоїть у зворотному відношенні
до його вартости, дає залізничним магнатам особливу підставу призначати
тариф на продукт у прямому відношенні до його вартости. Скарги промисловців
і торговців з цього приводу повторюються на кожній сторінці
свідчень вищезгаданого звіту.

Капіталістичний спосіб продукції зменшує транспортові витрати для
поодиноких товарів через розвиток засобів транспорту й комунікації, а
також через концентрацію — збільшення маштабу — транспорту. Він збільшує
ту частину суспільної праці, живої і зречевленої, що її витрачається
на перевіз товарів, поперше, перетворюючи переважну більшість всіх
продуктів на товари, і подруге, заміняючи місцеві ринки на віддалені
ринки.

Циркуляція, тобто справжнє обертання товарів у просторі, сходить на
транспорт товарів. З одного боку, транспортова промисловість становить
самостійну галузь продукції, а тому й особливу сферу приміщення продуктивного
капіталу. З другого боку, вона відрізняється тим, що являє
продовження продукційного процесу в межах процесу циркуляції й
для процесу циркуляції.
