\parcont{}
\index{franko}{0073}
цілі німецькі князівства), а також окремою формою ґрунтової власности, котру так насильно перемінюют
в приватну власність. Ті ґрунти, то була власність повіту (clan), — начальник або „великий чоловік“
був тілько титулярним властивцем, як представник повіту, так само, як королева англійська є
титулярною властителькою всего ґрунту Англії. Тот переворот, котрий в Шотляндії почався по посліднім
повстаню претендента, мож слідити в перших єго початках у письмах Джемса Стеєрта і Джемса Андерсона\footnote{
Стеєрт каже: „Рента в тих околицях (він хибно називає рентою тоту оплату, яку обивателі повіту
(taskmen) складали начальникови повіту) зовсім незначна в стосунку до обширности піль, але що до
числа осіб, котрих удержує одна аренда, мож сміло твердити, що оден кусник ґрунту в шотлянських
горах виживлює десять раз більше людей, ніж так само заобширний ґрунт в найбогатших рівнинах“.
}. В 18. віці заборонено притім Ґелям, прогнаним з ґрунтів, виселюватись в чужі краї, щоб їх таким
способом силою попхнути до Ґлязґова і других фабричних міст\footnote{
1860 вивожено тих насильно вивласнених хліборобів до Канади, отуманивши їх фальшивими
обіцянками. Деякі повтікали в гори і на сусідні пусті острови. Поліція пустилася за ними в погоню,
прийшло до бійки і втікачі здужали вирватися та порозбігатись.
}. За примір
методи пануючої в девятнайцятім віці\footnote{
„В шотляндських горах“, каже Бюкенен, коментатор А. Сміта, 1814, „день в день насильно затираєся
давний власностевий порядок\dots Сільский льорд, без огляду на дідичних арендаторів (знов хибно
названі тексмени) винаймає ґрунт тому, хто найбільше платит, а коли той належит до меліораторів
(imprower), то зараз заводит новий спосіб управи поля. Ґрунт, давнійше покритий дрібними
властивцями, був в стосунку до своєї плодовитости досить заселений; при новім сістемі поліпшеної
управи і побільшеної ренти одержуєсь як мож найбільше плодів як мож найменьшим коштом, і для таго
віддалюются робітники, котрі стали тепер непотрібними. Ті вигнанці з рідних хат шукают відтак
утриманя в фабричних містах і т. д. (David Buchanan: „Observations on A. Smith’s Wealth of Nations.
Edinb. 1814“.) „Шотляндські маґнати вивласнили цілі родини, немов хопту випололи: вони так обійшлися
з селами й людністю, як Інди розїдлі пімстою з дикими звірями по норах\dots Чоловіка продают
за овече руно, за волове стегно, ба ні, ще за меньшу дрібницю\dots Підчас нападу на північні
провінції Хіни була на раді Монголів така думка, щоб усіх мешканців витратити, а їх край перемінити
в степ. Тоту раду богато північно-шотляндських маґнатів дословно виповнили в своїм власнім краю і на
своїх власних земляках“. (Джордж Ензер: „An Inquiry concerning the Population of Nations. Lond.
1818“. Стор. 215, 216.
} досить буде ту навести „обчищуваня“ герцоґині Созерлєнд.
Тота в економії вишколена особа постановила зараз в початку свого панованя взятися до радікального
ліку економічного, і ціле ґрафство, в котрім задля давнійших подібних процесів осталось
\index{franko}{0074}
було всего лиш 15000 люда, перемінити в толоку для овець. Від 1814 до 1820 сістематично
прогонювано та нищено тих 15000 мешканців, т. є. майже 3000 родин. Всі їх села поруйновано і
попалено, всі їх поля пороблено толоками. Англійських жовнірів викомендерувано там для еґзекуції, і
між ними а мешканцями прийшло до бійки. Одна
стара баба згоріла враз іс хатою, с котрої не хтіла вступитися. І таким способом присвоїла собі
вельможна герцоґиня 794000 екрів ґрунту, котрі споконвіку належали до
повіту. Вигнаним мешканцям визначила вона на морськім узберіжю около 6000 екрів, по 2 екри на
родину. Тих 6000 екрів лежали доси пусто і не давали властительці ніякого
доходу. Герцоґиня так далеко зайшла в своїй щедрости, що винаймила екр пересічно по 2 шілінґи 6
пенсів для тих самих селян, котрі много сот літ проливали кров свою за
вельможну герцоґську родину. Увесь зрабований ґрунт повіту поділила герцоґиня на 29 великих аренд
для випасаня овець; в кождій аренді осіла тілько одна родина, переважно англійські наємні
арендаторі. 1825 р. замісць 15000 Ґелів на їх ґрунтах жило вже 181000 овець. А родини, вивержені на
морський беріг, старалися жити риболовством. З них поробилися земноводяні, і вони жили, як каже
писатель, на половину в воді, а на половину на березі, тілько що ні ту ні там не могли найти
достаточного прожитку\footnote{
Коли теперішна герцоґиня Созерлєнд витала в Льондоні з великою парадою міссіс Бічер Стоу,
авторку „Хати дядька Томи“, щоб виставити на показ свою прихильність для муринів-невольників в
американській републіці — чого вона і єї співарістократки певно не булиб зробили підчас домашної
війни американської, бо тоді кожде „шляхотне“ англійське серце було прихильне плянтаторам — в той
сам час описав
я в газеті „New-York-Tribune“ побут невольників созерлєндських. (Деякі місця тої статі навів Керей в
своїй „The Slave Trade. London 1853“.). Мою статю перепечатала одна шотляндська ґазета і викликала
дуже чемну перепалку між тою ґазетою а підхлібниками та похвальками герцоґів Созерлєндів.
}.

Але небораки Ґелі мусіли ще раз відпокутувати свою романтичну наклінність для „великих мужів“, т. є.
для начальників повітових (Сlanchef). Запах риб, котрими прокормлювались земноводяні Ґелі, ударив
великим мужам в ніс. Вони завітрили тут щось зисковного і заарендували морське узберіжє великим
льондонським гендлярам риб. Ґелів другий раз вигнано на штири вітри\footnote{
Цікаву історію того рибного торгу найде читатель у д. Девіда Оркуарта в єго книжці: „Portofolio.
New Series“. Сеніор водній іс своїх посмертних статей називає „процедуру в Созерлєндшайрі“ одним з
найблагодатнійших очищень від віків.
}.

Аж вкінци одну часть пасовиськ назад перемінено
\parbreak{}
