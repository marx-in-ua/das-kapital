\parcont{}
\index{franko}{0069}
ще не було розгарбане за революції, се основа нинішних
князівських посідлостей англійської оліґархії\footnote{
Прошу прочитати н. пр. Е.~Борка памфлєт про родину герцоґів
Бедфорд, котрої потомок, льорд Джон Россель — один з головних стовпів
теперішного лібералізму.
}. Капіталісти
з міщан радо дивилися на ті операції, між їншим і для
того, бо ґрунти через те робилися чистим товаром, а сільскі
пролєтарії, обідрані до крихти, чим раз більше тислися
до міст за роботою. Вони поступали зовсім відповідно для
власної користи, так само, як шведські міщане, котрих економічною
опорою було селянство і котрі затим дружно с селянами
помогали королям (від р. 1604, пізнійше під Карлом
X і Карлом XI) силою видирати коронні добра з рук
маґнатів.

Власність громадська, се була староґерманська встанова,
котра животіла під покривкою феодальства. Ми бачили,
як тоті громадські ґрунти силою загарбувано, при
чім по більшій части рілю перемінювано в толоки. Се почалося
с кінцем \RNum{15} віку і трівало далі в \RNum{16} Але тоді було
се все такі особистим насилєм, супротів котрого праводавство
дармо боролося цілих 150 літ. Поступ \RNum{18} віку проявляєся
тим, що само право від тепер починає підпирати рабунок
громадських ґрунтів, хоть великі арендаторі побіч
того не закидают і своїх дрібних незалежних способиків на
власну руку\footnote{
„Арендаторі заказуют коттеджерам (халупникам) держати будь
яку будь живу тварь крім себе самих, а то тому, бо як будут держати
худобу або дріб, то будут мусіли з їх стоділ красти пашу. У них є приповідка:
„держи халупника в бідности, то вдержиш го в пильности“.
А властиво все діло ту в тім, що арендаторі таким способом привласнили
собі виключне право на громадські ґрунти“, („А Political Enquiry into
the Consequences of enclosing Waste Lands. Lond. 1785“, стор. 75).
}.  Парляментарною формою, в якій відбувалися
ті рабунки, були „Bills for Inclosures of Commons“ (Закони
про прилученє громадських ґрунтів). Се були декрети, котрими
сільскі льорди роздаровували власність народну самі
собі на власність приватну, — правдиві декрети обдираня
народа. Сер Ф.~М.~Еден, котрий хитро, як правдивий адвокат,
доказує, що ґрунти громадські, се властиво приватна
власність сільских льордів, що настали намісць феодалів,
— сам же зараз збиває всі свої докази, коли домагався
„загальної постанови парляменту для прилученя громадських
ґрунтів (до дібр приватних)“, — значит, признає, що
для їх переміни в приватну власність конечно треба парляментарного
замаху, — а з другого боку сам домагався
від праводавства „відшкодованя“ для вивласнених бідаків.

Між тим коли замісць незалежних їоменів (ґаздів) настали
„tenants-at-will“, т. є. дрібні арендаторі на оден рік,
\parbreak{}
