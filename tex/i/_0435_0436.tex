\parcont{}  %% абзац починається на попередній сторінці
\index{i}{0435}  %% посилання на сторінку оригінального видання
її ринкової ціни (!), він начебто авансує ріжницю своєму підприємцеві
(?) і~\abbr{т. ін.}»\footnoteA{
\emph{J.~St.~Mill}: «Principles of Political Economy», London 1868,
p. 252, 253 passim. (Вищенаведені місця перекладено з французького
видання «Капіталу». — \emph{Ф.~Е.}).
}. В дійсності робітник авансує даром
капіталістові свою працю протягом тижня і~\abbr{т. д.}, з тим, щоб
наприкінці тижня і~\abbr{т. ін.} одержати її ринкову ціну; за Міллом,
це перетворює робітника на капіталіста! На пласкій рівнині
й грудка землі видається горбом; пласкість нашої сучасної буржуазії
можна зміряти калібром її «великих мислителів».

\section{Зміна величини ціни робочої сили та~додаткової
вартости}

[У третьому відділі, сьомий розділ, ми аналізували норму
додаткової вартости, але лише з погляду продукції абсолютної
додаткової вартости. У четвертому відділі ми знайшли додаткові
визначення. Тут нам треба зрезюмувати все посутнє про це]\footnote*{
Заведене у прямі дужки ми беремо з другого німецького видання.
\emph{Ред.}
}.

Вартість робочої сили визначається вартістю звичних доконечних
засобів існування пересічного робітника. Маса цих засобів
існування, хоч форма їхня і може змінятись, для даної епохи
й даного суспільства є дана, а тому її треба розглядати як сталу
величину. Змінюється лише вартість цієї маси. Ще два інші
фактори, входять у визначення вартости робочої сили. З одного
боку, витрати на її розвиток, які змінюються із зміною способу
продукції, з другого боку, природні ріжниці робочої сили, тобто,
чи є вона чоловіча або жіноча, дорослих робітників або підлітків.
Споживання цих різних робочих сил, знову ж таки зумовлюване
способом продукції, створює велику ріжницю у витратах репродукції
робітничої родини та у вартості дорослого робітника-чоловіка.
Однак у дальшому досліді обидва ці фактори не береться
на увагу\footnoteA{
Розглянутий на стор. 253--254 випадок, тут, природно, також
виключено. (Примітка до третього видання — \emph{Ф.~Е.}).
}.

Ми припускаємо: 1) що товари продаються за їхньою вартістю;
2) що ціна робочої сили може іноді піднестися понад свою вартість,
але ніколи не падає нижче від неї.

\looseness=-1
Зробивши такі припущення, ми виявили, що відносні величини
ціни робочої сили й додаткової вартости визначаються
трьома обставинами: 1) довжиною робочого дня, або екстенсивною
величиною праці; 2) нормальною інтенсивністю, або її інтенсивною
величиною, тобто тією обставиною, що певну кількість
праці витрачається за певний час; 3) нарешті, продуктивною
силою праці, тобто тією обставиною, що та сама кількість праці
за той самий час дає, залежно від ступеня розвитку умов продукції,
\index{i}{0436}  %% посилання на сторінку оригінального видання
більшу або меншу кількість продукту. Очевидно, можливі
дуже різні комбінації, відповідно до того, чи один із трьох факторів
сталий, а два змінюються, чи два фактори сталі, а один
змінюється, чи, нарешті, всі три змінюються одночасно. Число
цих комбінацій збільшується ще й через те, що за одночасної
зміни різних факторів величина й напрям змін можуть бути
різні. Далі ми розглядаємо лише головні комбінації.

\subsection{Величина робочого дня й інтенсивність праці сталі (дані),
продуктивна сила праці змінюється}

При цьому припущенні вартість робочої сили й додаткової
вартости визначається трьома законами:

Поперше, робочий день даної величини завжди виражається
в тій самій новоспродукованій вартості, хоч би й як змінювалася
продуктивність праці і разом з нею маса продуктів, а тому й
ціна поодинокого товару.

\disablefootnotebreak{}
Новоспродукована вартість дванадцятигодинного робочого
дня, є, наприклад, 6\shil{ шилінґів}, хоч маса спродукованих споживних
вартостей змінюється з продуктивною силою праці, і вартість
6\shil{ шилінґів} розподіляється, отже, на більшу або меншу кількість
товарів\footnote*{
У французькому виданні останні два абзаци подано так: «Поперше,
робочий день даної величини продукує завжди ту саму вартість,
хоч би й як змінювалася продуктивність праці.

Якщо одна година праці нормальної інтенсивности продукує вартість
у \sfrac{1}{2}\shil{ шилінґа}, то дванадцятигодинний робочий день може спродукувати
лише вартість у 6\shil{ шилінґів.} (Ми припускаємо завжди, що вартість грошей
лишається незмінна). Якщо продуктивність праці підвищується або зменшується,
то той самий робочий день дасть більше або менше продуктів,
і вартість у 6\shil{ шилінґів} розподілиться таким чином на більшу або меншу
кількість товарів». («Le Capital etc.», v. I, ch. XVII, p. 224). \emph{Ред.}
}.
\enablefootnotebreak{}

Подруге, вартість робочої сили й додаткова вартість змінюються
в протилежному напрямі. Зміна продуктивної сили праці,
її зростання або зменшення, впливає на вартість робочої сили у
зворотному напрямі, на додаткову вартість — у простому.

Новоспродукована вартість дванадцятигодинного робочого
дня є стала величина, наприклад, 6\shil{ шилінґів.} Ця стала величина
дорівнює сумі додаткової вартости плюс вартість робочої сили,
яку робітник заміщує еквівалентом. Само собою зрозуміло, що
з двох частин сталої величини жодна не може збільшитися без
того, щоб друга не зменшилася. Вартість робочої сили не може
підвищитися з 3\shil{ шилінґів} до 4 без того, щоб додаткова вартість
не знизилася з 3\shil{ шилінґів} до 2, а додаткова вартість не може
підвищитися з 3\shil{ шилінґів} до 4 без того, щоб вартість робочої
сили не знизилася з 3\shil{ шилінґів} до 2. Отже, за цих обставин неможлива
ніяка зміна абсолютної величини ані вартости робочої
сили, ані додаткової вартости без одночасної зміни їхніх відносних
або пропорціональних величин. Неможливо, щоб вони одночасно
падали або підносилися.
