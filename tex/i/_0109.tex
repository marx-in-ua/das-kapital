\parcont{}  %% абзац починається на попередній сторінці
\index{i}{0109}  %% посилання на сторінку оригінального видання
до самої себе. Вона відрізняє себе як первісну вартість від самої
себе як додаткової вартости, так само як бог-отець одрізняє
себе від самого себе як бога-сина, і обидві вони одного віку
і становлять фактично лише одну особу, бо лише через додаткову
вартість у 10\pound{ фунтів стерлінґів} авансовані 100\pound{ фунтів стерлінґів}
стають капіталом, і скоро тільки вони ним стали, скоро тільки
народився син, а через сина й отець, знову зникає їхня ріжниця
і обидва вони є єдине: 110\pound{ фунтів стерлінґів}.

Отже, вартість стає вартістю, що процесує, грішми, що процесують,
і як така — капіталом. Вона виходить із циркуляції,
вступає знову до неї, зберігається й помножується в ній, повертається
назад із неї збільшеною, і завжди знову й знов починає той
самий кругобіг\footnote{
«Капітал\dots{} вартість, що невпинно помножується» (\emph{Sismondi}: «Nouveaux
Principes d’Economie Politique», vol. I, p. 89).
}. $Г — Г'$, гроші, що плодять гроші — money which
begets money — так звучить описання капіталу в устах його
перших тлумачів, меркантилістів.

\looseness=1
Купити, щоб продати, або точніше — купити, щоб дорожче
продати, $Г — Т — Г'$, здається, правда, формою, що властива
лише одному родові капіталу, купецькому капіталові. Але й
промисловий капітал є гроші, що перетворюються на товар і
через продаж товару перетворюються знов на більшу кількість
грошей. Акти, що відбуваються між купівлею і продажем поза
сферою циркуляції, нічого не змінюють у цій формі руху. Нарешті,
в капіталі, що приносить проценти, циркуляція $Г — Т — Г'$
виступає у скороченій формі, в своєму результаті без посередніх
ланок, так би мовити, у ляпідарному стилі, як $Г — Г'$ гроші, що
дорівнюють більшій кількості грошей, вартість, що є більша за
саму себе.

Отже, в дійсності $Г — Т — Г'$ є загальна формула капіталу,
як він безпосередньо з’являється у сфері циркуляції.

\subsection{Суперечності загальної формули}

Форма циркуляції, що в ній гроші перетворюються на капітал,
суперечить усім раніш розвинутим законам про природу товару,
вартости, грошей і самої циркуляції. Від простої товарової
циркуляції її відрізняє зворотна послідовність тих самих двох
протилежних процесів, продажу й купівлі. Але яким чином
ця суто формальна ріжниця могла спричинити такі магічні переміни
в природі цього процесу?

\looseness=1
Навіть більше: ця зворотна послідовність існує лише для
одного з тих трьох ділових приятелів, що ведуть між собою
справу. Як капіталіст я купую товар в \emph{А} і перепродую його \emph{В},
а як простий посідач товарів я продаю товар \emph{В} і потім купую
товар в \emph{А}. Для ділових приятелів \emph{А} і \emph{В} цієї ріжниці не існує.
Вони виступають лише як покупці або продавці товарів. Я сам
щоразу виступаю проти них як простий посідач грошей або посідач
\parbreak{}  %% абзац продовжується на наступній сторінці
