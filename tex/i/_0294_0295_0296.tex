\parcont{}  %% абзац починається на попередній сторінці
\index{i}{0294}  %% посилання на сторінку оригінального видання
незмінним спосіб праці поодиноких осіб, мануфактура до самої
основи революціонізує його та захоплює індивідуальну робочу
силу в самому її корені. Вона калічить робітника, робить із нього
якусь потвору, штучно активізуючи в ньому розвиток лише
якоїсь однієї частинної вмілости через пригнічення цілого світу
продуктивних хистів і інстинктів, так само як, наприклад, у
штатах Ля Пляти вбивають тварину, щоб добути з неї шкуру
або лій. Не тільки окремі частинні праці розподіляються між
різних індивідів, але й сам індивід розділяється, перетворюється
на автоматичне знаряддя якоїсь частинної праці\footnote{
Дуґалд Стюарт називає мануфактурних робітників «живими
автоматами\dots{} що їх уживають для детальних операцій продукції» («living
automatons\dots{} employed in the details of the work»). (Works, ed. by Sir
W.~Hamilton, Edinburgh 1855. vol. III, «Lectures on Political Economy»,
p. 318).
}, і таким чином
здійснюється безглузда байка Мененія Аґріппи, яка змальовує
людину лише як простий фраґмент її ж власного тіла\footnote{
У коралів кожний окремий індивід дійсно становить шлунок
для цілої групи. Але він постачає їй харчі, а не відбирає їх, як це робив
римський патрицій.
}. Коли первісно робітник продає свою робочу силу капіталові, бо в нього
немає матеріяльних засобів для продукції товару, то тепер сама
його індивідуальна робоча сила відмовляється служити, якщо
її не продано капіталові. Вона функціонує лише в певному сполученні,
яке існує тільки після її продажу, в майстерні капіталіста.
Зробившися через свої природні властивості нездатним робити
щось самостійне, мануфактурний робітник розвиває продуктивну
діяльність тільки як приналежність до майстерні капіталіста\footnote{
«Робітник, що опановує своє ремество в повному обсязі, може
скрізь виконувати своє ремество й добувати засоби існування; другий
(мануфактурний робітник) є не що інше, як аксесуар, що, відокремлений
від своїх товаришів, не має ані здатности, ані незалежности,
і примушений підкорятись законові, що його визнають за доцільне
накинути йому». («L’ouvrier qui porte dans ses bras tout un métier, peut
aller partout exercer son industrie et trouver des moyens de subsister: l’autre
n’est qu’un accessoire qui, séparé de ses confrères, n'a plus ni capacité,
ni indépendance, et qui se trouve forcé d’accepter la loi qu’on juge à
propos de lui imposer»). (\emph{Storch}: «Cours d’Economie Politique». Ed.~Petersbourg 1845, vol. I, p. 204).
}. Як на чолі вибраного народу було написано, що він є власність
Єгови, так само поділ праці накладає на мануфактурного робітника
печать, що таврує його на власність капіталу.

Ті знання, розум і воля, що їх, хоч і в невеликому маштабі,
розвиває в собі самостійний селянин або ремісник — подібно до
того, як дикун усю військову вмілість практикує у формі особистих
хитрощів, — все це тепер потрібне лише для майстерні як цілости.
Духовні потенції продукції поширюють свій маштаб на одному
боці, бо на багатьох вони зникають. Те, що втрачають частинні
робітники, концентрується супроти них у капіталі\footnote{
\emph{A.~Ferguson}: «History of Civil Society», Edinburgb 1767,
part IV, sect. I, p. 281: «Один може виграти те, що другий втратив».
(«The former тау hâve gained what the other has lost»).
}. Мануфактурний
\index{i}{0295}  %% посилання на сторінку оригінального видання
поділ праці протиставить їм духовні потенції матеріяльного
продукційного процесу як чужу власність та силу, що опановує
їх. Цей процес відокремлення починається у простій кооперації,
де капіталіст репрезентує супроти поодиноких робітників єдність
і волю суспільного робочого тіла. Він розвивається в мануфактурі,
яка калічить робітника, перетворюючи його на частинного
робітника. Він завершується у великій промисловості, яка відокремлює
від праці науку як самостійний фактор продукції та
примушує її служити капіталові\footnote{
«Людина науки й продуктивний робітник дуже віддалені один від
одного, і наука замість збільшувати в руках робітника його власні продуктивні
сили для нього самого, майже скрізь поставила себе проти нього.
Знання стає знаряддям, що його можна відокремити від праці та їй протипоставити».
(\emph{W.~Thompson}: «An Inquiry into the Principles of the
Distribution of Wealth», London 1824, p. 274).
}.

В мануфактурі збагачення колективного робітника, а тому
й капіталу, на суспільну продуктивну силу зумовлено збіднінням
робітника на індивідуальні продуктивні сили. «Неуцтво є
мати промисловости, як і забобонів. Розумування й фантазія
підпадають помилкам; але звичка рухати ногою або рукою не
залежить ні від одного, ні від другого. Отже, мануфактури процвітають
найкраще там, де найбільше можна звільнитися від
інтелектуальної роботи, так що майстерня може бути розглядувана
як машина, що її частинами є люди»\footnote{
\emph{A.~Ferguson}: «History of Civil Society», Edinburgh 1767,
part IV, sect. I, p. 280.
}. Справді, в середині
XVIII віку деякі мануфактури вживали охоче напівідіотів,
щоб виконувати деякі прості операції, які, однак, становили
фабричні таємниці\footnote{
\emph{J.~D.~Tuckett}: «А History of the Past and Present State of
the Labouring Population», London 1846, vol. I, p. 148.
}.

«Інтелект великої більшости людей, — каже А.~Сміс, — неминуче
розвивається з їхніх щоденних заняттів і через ці заняття.
Людина, що витратила ціле своє життя на виконування небагатьох
простих операцій\dots{} не має нагоди вправляти свій розум\dots{} Вона
взагалі стає такою тупою і темною, якою тільки й може стати
людська істота». Змалювавши туподумство частинного робітника,
Адам Сміс каже далі: «Одноманітність його життя без усяких
змін губить, ясна річ, і жвавість його розуму\dots{} Вона руйнує
навіть енерґію його тіла та робить його нездатним уживати напружено
й довгочасно своєї сили, хіба лише в тій частинній
праці, до якої його привчили. Таким чином його вправність у його
осібному реместві є, здається, властивість, що він її набуває коштом
своїх інтелектуальних, соціяльних та військових здібностей.
Але саме такий є в кожному промисловому й цивілізованому
суспільстві той стан, що в ньому неминуче мусить опинитись
кожний працюючий бідняк (the labouring poor), тобто велика маса
народу»\footnote{
\emph{A.~Smith}: «Wealth of Nations», b. V, ch. I, art. II. p. 140, 141.
Як учень А.~Ферґюсона, який розвинув усі шкідливі наслідки поділу
праці, А.~Сміс цілком ясно розумів цей пункт. На початку свого твору,
де він ex professo прославляє поділ праці, він лише мимохідь указує на
нього як на джерело суспільних нерівностей. Лише у п’ятій книзі про
державні доходи він репродукує Ферґюсона. В «Misère de la Philosophie»
я вже з’ясував усе потрібне про історичне відношення між Фергюсоном,
А.~Смісом, Лемонтеєм та Сеєм у їхній критиці поділу праці; там
я також уперше подав мануфактурний поділ праці як специфічну форму
капіталістичного способу продукції (стор. 122 і далі) («Злиденність філософії»
, Партвидав 1932~\abbr{р.}, стор. 113 і далі).
}. Щоб перешкодити тому повному знидінню народньої
\index{i}{0296}  %% посилання на сторінку оригінального видання
маси, яке виникає з поділу праці, А.~Сміс радить державну
організацію народньої освіти, хоч і в обережно гомеопатичних
дозах. Послідовно полемізує проти цього його французький
перекладач та коментатор Ґ.~Ґарньє, що за часів першої французької
імперії, природна річ, перетворився на сенатора. На його
думку, народня освіта суперечить основним законам поділу праці;
завівши її, «ми засудили б цілу нашу суспільну систему». «Як
і всякі інші поділи праці, — каже він, — поділ між працею фізичною
та розумовою\footnote{
Вже \emph{Ферґюсон} каже («History of Civil Society», part IV, sect. I.
p. 281): «І саме думання в цьому віці поділу праці стає осібною професією»
(«and thinking itself, in this age of separations, may become a peculiar
craft»).
} стає дедалі виразнішим та рішучішим у
міру того, як багатіє суспільство (він слушно прикладає цей
вислів до капіталу, земельної власности та їхньої держави).
Подібно до всіх інших і цей поділ праці є наслідок минулого та
причина майбутнього проґресу\dots{} Невже ж уряд має право протидіяти
цьому поділові праці та спиняти його в природному його
розвитку? Невже він має право частину державних прибутків
витрачати на спробу перемішати та сплутати дві кляси праці,
що прагнуть свого розділу й відокремлення?»\footnote{
\emph{G.~Garnier}, т. V його перекладу, стор. 2--5.
}.

Деяке розумове й фізичне скалічення є невіддільне навіть від
поділу праці всередині суспільства як цілости. Але що мануфактурний
період проводить це суспільне розчленування галузей
праці значно далі і що, з другого боку, цей період з властивим
йому поділом праці вперше захоплює життя індивіда в самому
його корені, то він також уперше дає матеріял та поштовх до
промислової патології\footnote{
\emph{Рамацціні}, професор практичної медицини в Падуї, опублікував
1713~\abbr{р.} свою працю «De morbis artificum», перекладену 1781 p.
французькою мовою і знову передруковану 1841~\abbr{р.} в «Encyclopédie des
Sciences Médicales, 7 ème Discours: Auteurs Classiques». Період великої
промисловости, природно, дуже збільшив його каталог робітничих хороб.
Дивись, між іншим, «Hygiène physique et morale de l’ouvrier dans les
grandes villes en général, et dans la ville de Lyon en particulier. Par le
Dr.~A.~L.~Fonterel», Paris 1858 і «Die Krankheiten, welche verschiedenen
Ständen, Altern und Geschlechtern eigentümlich sind». 6 Bände, Ulm I860.
1854 p. Society of Arts призначило слідчу комісію щодо промислової
патології. Реєстр зібраних цією комісією документів можна найти в каталозі
«Twickenham Economic Museum». Дуже важливі офіціальні «Reports
on Public Health». Див. також \emph{Eduard Reich, M.~D.}: «Ueber
die Entartung des Menschen», Erlangen 1868.
}.

«Ділити людину — це значить карати її на смерть, якщо вона
\parbreak{}  %% абзац продовжується на наступній сторінці
