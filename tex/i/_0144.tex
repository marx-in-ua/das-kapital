\parcont{}  %% абзац починається на попередній сторінці
\index{i}{0144}  %% посилання на сторінку оригінального видання
засоби продукції не лише для шестигодинного, але для дванадцятигодинного
процесу праці. Коли 10 фунтів бавовни вбирали
в себе 6 робочих годин і перетворювались на 10 фунтів пряжі, то
20 фунтів бавовни вберуть у себе 12 робочих годин  перетворяться
на 20 фунтів пряжі. Розгляньмо продукт здовженого процесу
праці. В 20 фунтах пряжі упредметнено тепер 5 робочих днів:
4 — у спожитій кількості бавовни й веретен, а один день бавовна
увібрала в себе протягом процесу прядіння. Але грошовий вираз
5 робочих днів є 30\shil{ шилінґів}, або 1\pound{ фунт стерлінґів} і 10\shil{ шилінґів.}
Отже, це є ціна 20 фунтів пряжі. Фунт пряжі коштує, як і
раніш, 1\shil{ шилінґ} і 6\pens{ пенсів.} Але сума вартости товарів, кинутих у
процес, становила 27\shil{ шилінґів.} Вартість пряжі становить 30\shil{ шилінґів.}
Вартість продукту зросла на одну дев’яту понад вартість,
авансовану на його продукцію. Таким чином 27\shil{ шилінґів} перетворились
на 30\shil{ шилінґів.} Вони породили додаткову вартість
у 3\shil{ шилінґи.} Нарешті трюк удався. Гроші перетворилися
на капітал.

Всі умови проблеми розв’язано й законів товарового обміну
ані трохи не порушено. Еквівалент обмінено на еквівалент.
Капіталіст як покупець платив за кожний товар — бавовну,
веретена, робочу силу — за його вартістю. А потім він зробив
те, що робить кожний інший покупець товарів: він споживав
їхню споживну вартість. Процес споживання робочої сили, який
разом з тим є процес продукції товару, дав продукт у 20 фунтів
пряжі вартістю в 30\shil{ шилінґів.} Тепер капіталіст повертається
на ринок і продає товари, тимчасом як раніш він на ньому
купував товари. Він продає 1 фунт пряжі за 1\shil{ шилінґ} 6\pens{ пенсів} —
ні на шаг більше ні менше від його вартости. І все ж він вилучає
з циркуляції на 3\shil{ шилінґи} більше, ніж первісно подав до неї.
Цілий цей процес, перетворення його грошей на капітал, відбувається
у сфері циркуляції й відбувається не в ній. Він відбувається
за посередництвом циркуляції, бо зумовлює його купівля
робочої сили на товаровому ринку; не в циркуляції, бо остання
лише підготовляє процес зростання вартости, який відбувається
у сфері продукції. Таким чином «tout pour le mieux dans le meilleur
des mondes possibles».\footnote*{
Все є якнайкраще в цьому якнайкращому з світів. \emph{Ред.}
}

Перетворюючи гроші на товари, що служать за речові
елементи утворення нового продукту або за фактори процесу
праці, прилучаючи до їхньої мертвої предметности живу робочу
силу, капіталіст перетворює вартість — минулу, упредметнену,
мертву працю — на капітал, на вартість, що сама з себе зростає,
на одушевлену потвору, що починає «працювати» так, наче вона
захоплена любовною жагою.

Коли ми тепер порівняємо процес утворення вартости й процес
зростання вартости, то побачимо, що процес зростання вартости є
не що інше, як процес утворення вартости, продовжений за межі
певного пункту. Коли процес утворення вартости триває лише
\parbreak{}  %% абзац продовжується на наступній сторінці
