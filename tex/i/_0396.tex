\parcont{}  %% абзац починається на попередній сторінці
\index{i}{0396}  %% посилання на сторінку оригінального видання
й т. ін. Наприклад, у виробництві модного вбрання, де праця
здебільша вже була зорганізована, переважно у формі простої
кооперації, швацька машина спочатку становить лише новий
фактор мануфактурного виробництва. В кравецтві, виробництві
сорочок, у шевстві й т. ін. перехрещуються всі форми. Тут —
власне фабричне виробництво. Там — посередники дістають сировинний
матеріял від капіталіста en chef та гуртують коло швацьких
машин по «комірках» і «горищах» 10--50, а то й більше найманих
робітників. Нарешті, як то буває при всіх машинах, які не
являють собою розчленованої системи й які можна застосовувати
в карликовому розмірі, ремісники або домашні робітники із
своєю власного родиною або за участю небагатьох чужих робітників
уживають швацьких машин, що їм самим і належать.\footnote{
Цього немає в рукавичництві й т. ін., де становище робітників
ледве можна відрізнити від становища павперів.
}
В Англії тепер фактично переважає така система, що капіталіст
концентрує значне число машин у своїх будівлях і потім розподіляє
машиновий продукт для дальшого оброблення серед армії
домашніх робітників.\footnote{
«Children’s Employment Commission. 2 nd Report 1864», p. 2,
n. 122.
} Однак строкатість переходових форм
не заховує тенденції до перетворення на фабричне виробництво
у власному значенні. Цю тенденцію живить сам характер швацької
машини, що її придатність до різноманітного вжитку штовхає
до сполучення відокремлених раніш галузей продукції в
тому самому будинку й під командою того самого капіталу; її
живить та обставина, що попереднє зшивання й деякі інші операції
найдоцільніше виконувати там, де стоїть машина; нарешті,
її живить неминуча експропріяція ремісників і домашніх робітників,
що продукують власними машинами. Ця доля спіткала
їх уже почасти тепер. Невпинний зріст маси капіталу, вкладеного
у швацькі машини,\footnote{
В Лейчестері в самому лише чобітно-шевському виробництві,
що продукувало на гуртовий продаж, уже 1864 р. вживалося 800 швацьких
машин.
} спонукує збільшувати продукцію та спричинює
на ринку застої, що дає сигнал домашнім робітникам продавати
швацькі машини. Перепродукція самих таких машин примушує
продуцентів, які потребують збуту, віддавати їх на прокат
за тижневу плату, і цим самим вона утворює вбивчу конкуренцію
для дрібних власників машин.\footnote{
«Children’s Employment Commission. 2nd Report 1864», p. 84,
n. 124.
} Постійні зміни конструкції,
що все ще тривають далі, та здешевлення машин так само постійно
знецінюють старі екземпляри машин і дають змогу вживати їх
із зиском тільки великим капіталістам, що купують їх масами
по неймовірно низьких цінах. Нарешті, тут, як і в усіх подібних
процесах перевороту, вирішальне значення має заміна людини
паровою машиною. Вживання парової сили натрапляє спочатку
на суто технічні перешкоди, як от двигіт машин, труднощі щодо
\parbreak{}  %% абзац продовжується на наступній сторінці
