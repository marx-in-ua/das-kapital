\index{i}{0579}  %% посилання на сторінку оригінального видання
«Ми бачимо, що мало робітничих родин може харчуватись
принаймні так, як арештанти, не кажучи вже про те, щоб харчуватись
так, як матроси або солдати. Кожний бельгійський арештант
коштував у 1847--1849~\abbr{рр.} пересічно 63 сантими на день,
що проти щоденних витрат на утримання робітника дає ріжницю
в 13 сантимів. Витрати на адміністрацію й догляд вирівнюються
тим, що арештант не платить за квартиру\dots{} Але як пояснити, що
велике число, ми могли б сказати величезна більшість, робітників
живе у ще скупіших умовах? Лише тим, що вони вживають
таких заходів, що їхня таємниця відома тільки їм самим; вони
зменшують свою щоденну порцію, їдять житній хліб замість пшеничного;
їдять менше м’яса або й зовсім його не їдять; те саме
з маслом і приправами; ціла родина тулиться в одній або двох
комірках, де дівчата й хлопці сплять разом, часто на тому самому
солом’янику; вони заощаджують на одягу, білизні, засобах підтримувати
чистоту, відмовляють собі приємностей неділями,
коротко — вони засуджують себе на якнайприкріші нестатки.
Скоро робітник дійде до цієї останньої межі, то незначне підвищення
ціни засобів існування, якась затримка в роботі, якась
недуга збільшують його злидні й цілковито руйнують його. Борги
наростають, кредит вичерпується, одяг і найдоконечніші меблі
мандрують у льомбард, і, нарешті, родина просить вписати її
у реєстр бідних».\footnote{
\emph{Ducpétiaux}: «Budgets économiques des classes ouvrières en Belgique»,
Bruxelles 1855, p. 151, 154, 155.
} Дійсно, в цьому «раю капіталістів» щонайменша
зміна ціни найдоконечніших засобів існування тягне
за собою зміну числа смертних випадків і злочинів! (Див. маніфест
Maatschappij: «De Vlamingen VooruitI» Brussel 1860,
p. 15, 16). Ціла Бельґія налічує \num{930.000} родин, з них, за офіціальною
статистикою, \num{90.000} багатих (виборців) = \num{450.000} осіб; \num{190.000}
родин дрібної середньої кляси, міської і сільської, що значна
частина її завжди попадає до лав пролетаріяту = \num{1.950.000} осіб.
Нарешті, \num{450.000} робітничих родин = \num{2.250.000} осіб, що з них
зразкові родини зазнають щастя, яке змалював Ducpétiaux. Із \num{450.000} робітничих
родин понад \num{200.000} фігурують у списку бідних!

\subsubsection{Брітанський рільничий пролетаріят}

Антагоністичний характер капіталістичної продукції й акумуляції
ніде не виявляться брутальніш, ніж у проґресі англійського
сільського господарства (включаючи і скотарство) і в
реґресі англійського сільського робітника. Раніш ніж перейдемо
до його сучасного становища, киньмо оком назад. Сучасне
рільництво в Англії веде свій початок від середини XVIII століття,
хоча переворот у відносинах земельної власности, що з
нього як бази походить змінений спосіб продукції, датується куди
ранішим часом.
