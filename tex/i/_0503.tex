
\index{i}{0503}  %% посилання на сторінку оригінального видання
\subsection{Поділ додаткової вартости на капітал і дохід.
Теорія поздержливости}

\looseness=-1
У попередньому розділі ми розглядали додаткову вартість,
зглядно додатковий продукт, лише як індивідуальний споживний
фонд капіталіста, в цьому розділі ми розглядали її досі лише як
фонд акумуляції. Але вона не є ні тільки одне, ні тільки друге,
а одне і друге одночасно. Одну частину додаткової вартости капіталіст
споживає як дохід\footnote{
Читач зауважить, що слова дохід (revenue) уживається в подвійному
значенні: поперше, щоб означити додаткову вартість, як плід, що
періодично виникає з капіталу; подруге, щоб означити ту частину цього
плоду, яку капіталіст періодично споживає або додає до свого споживного
фонду. Я зберігаю це подвійне значення, бо воно гармоніює із звичайною
термінологією англійських і французьких економістів.
}, другу частину її він вживає як капітал,
або акумулює.

\disablefootnotebreak{}
За даної маси додаткової вартости одна з цих частин буде то
більша, що менша друга. Якщо припустити всі інші обставини
за незмінні, то те відношення, в якому відбувається цей поділ,
визначає величину акумуляції. Але той, хто робить цей поділ,
є власник додаткової вартости, капіталіст. Отже, цей поділ є
акт його волі. Про частину зібраної ним данини, яку він акумулює,
кажуть, що він її заощаджує, бо не проїдає її, тобто виконує
свою функцію як капіталіст, а саме функцію самозбагачування\footnote*{
У другому німецькому виданні цей абзац подано повніше: «За
даної маси додаткової вартости величина акумуляції, очевидно, залежить
від поділу додаткової вартости на фонд акумуляції і фонд споживання,
на капітал і дохід. Що більша одна частина, то менша друга. Тому маса
додаткової вартости або додаткового продукту, отже, те багатство, що
ним порядкує країна і що може бути перетворене на капітал, завжди
більше за частину додаткової вартости, дійсно перетвореної на капітал.
Що розвиненіша капіталістична продукція певної країни, що швидша
й масовіша акумуляція, що багатша країна, що колосальніші, отже,
розкіш і марнотратство, то більша ця ріжниця. Якщо залишити осторонь
щорічний приріст багатства, то й те багатство, що є в споживному фонді
капіталіста і що нищиться лише поступінно, має почасти таку натуральну
форму, що в ній воно могло б безпосередньо функціонувати як капітал.
До наявних елементів багатства, які могли б функціонувати в процесі
продукції, належать і ті робочі сили, що їх зовсім не вживається або вживається
на суто умовні, особисті, часто ганебні, послуги. Пропорція, що
в ній додаткова вартість поділяється на капітал і дохід, безперестанно
змінюється і залежить від обставин, що їх тут не доводиться докладно
розглядати. Тому капітал, застосовуваний у певній країні, є нестала
величина, а змінна, завжди мінлива і елястична частина наявного багатства,
що може функціонувати як капітал.
\enablefootnotebreak{}

Через те, що постійне присвоювання продукованої робітником додаткової
вартости або додаткового продукту для капіталіста з’являється
як плід, який періодично дає його капітал; через те, що продукт чужої
праці, який він узурпує без жодного еквіваленту, становить періодичний
приріст його приватної власности, то й поділ цієї додаткової вартости або
додаткового продукту на додатковий капітал і фонд споживання, природно,
упосереднюється актом його власної волі». \emph{Ред.}
}.

\looseness=-1
Лише остільки, оскільки капіталіст є персоніфікований капітал,
він має історичну цінність і те історичне право на існування,
що, як каже дотепний Ліхновський, «keinen Datum nicht hat»
\parbreak{}  %% абзац продовжується на наступній сторінці
