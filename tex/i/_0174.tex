\parcont{}  %% абзац починається на попередній сторінці
\index{i}{0174}  %% посилання на сторінку оригінального видання
знайомства з вами в кращому світі. Addio!..\footnote{
Однак пан професор мав деяку користь із своєї подорожі до Менчестеру.
В «Letters on the Factory Act» увесь чистий прибуток, «зиск» і «процент» і
навіть «something more»,\footnote*{
— щось більше. \emph{Ред}.
} залежить від
однієї неоплаченої
робочої години робітника! Роком раніш у своїх «Outlines of Political Economy»,
складених для насолоди оксфордських студентів і освічених філістерів, Сеніор,
полемізуючи проти Рікардового визначення вартости робочим часом, «відкрив», що
зиск постає з праці капіталіста, а процент з його
аскетичности, з його «поздержливости». Сама побрехенька була стара» але слово
«поздержливість» («Abstinenz») було нове. Пан Рошер правильно переклав його
німецькою мовою словом «Enthaltung» («поздержливість»). А його компатріоти,
менше биті в латині, Вірти, Шульци
й інші Міхелі, переклали його на чорнече «самовідречення» («Entsagung»).
} Сиґнал «останньої години», що її винайшов Сеніор 1836 р., наново протрубив
був 15 квітня 1848 р. в «London Economist» Джемc Вілсон, один з головних
мандаринів економічної науки, у своїй полеміці проти
закону про десятигодинний робочий день.
\subsection{4. Додатковий продукт}

Ту частину продукту (\sfrac{1}{10} від 20 фунтів пряжі, або 2 фунти пряжі, у
прикладі §2), яка репрезентує додаткову вартість, ми
називаємо додатковим продуктом (surplus produce, produit net). Як норму
додаткової вартости визначає відношення додаткової
вартости не до цілої суми капіталу, а лише до його змінної складової частини,
так і рівень додаткового продукту визначає відношення останнього не до решти
цілого продукту, а до тієї частини його, яка репрезентує доконечну працю.
Як продукція додаткової вартости є визначальна мета
капіталістичної продукції, так і ступінь багатства вимірюється не абсолютною
величиною продукту, а відносною величиною додаткового продукту.\footnote{
«Для індивіда, що має капітал у 20.000 фунтів стерлінґів, і що його зиски
становлять 2.000 фунтів стерлінґів на рік, було б цілком байдуже, чи його
капітал вживає 100 чи 1.000 робітників, чи випродуковані товари продається
за 10.000 фунтів стерлінґів чи за 20.000 фунтів стерлінґів, аби лише
його зиски в усіх цих випадках не падали нижче як 2.000 фунтів
стерлінґів. Хіба реальний інтерес націй не такий самий? Коли припустити, що
реальний чистий прибуток нації, її ренти й зиски лишаються однакові, то не має
найменшої ваги, чи нація складається з 10 чи
12 мільйонів людности». (\emph{Ricardo}: «The Principles of Political Economy»,
3 rd. ed, London 1821, p. 416). Задовго перед Рікардом Артур Юнґ, фанатик
додаткового продукту, взагалі язикатий, неспроможний
на будь-яку критику письменник, що його слава стоїть у зворотному відношенні
до його заслуг, сказав, між іншим: «Що за користь була б для сучасного
королівства з якоїсь цілої провінції, що в ній землю обробляли б на
староримський лад дрібні незалежні селяни, про мене хоч би
й як і найкраще? Яка мета була б у цьому, крім одним-однієї мети продукувати
людей («the mere purpose of breeding men»), а це саме по собі не має
ніякої мети» (is a most useless purpose»). (\emph{Arthur Young}: «Political
Arithmetic etc.», 1774, p. 47).
Додаток до примітки 34. Дивний є «великий нахил малювати чистий прибуток
корисним для робітничої кляси\dots{} та проте ясно, що це стається не через те,
що він чистий» («the strong inclination to
represent net wealth as beneficial to the labouring class\dots{} though it
is evidently not on account
of being net»). (\emph{Th. Hopkins}: «On Rent of Land etс.», London 1823, p. 126).
}
