\parcont{}  %% абзац починається на попередній сторінці
\index{i}{0448}  %% посилання на сторінку оригінального видання
від того, як потім далі розділяється та здобич між капіталістом
і земельним власником і~\abbr{т. ін.} За цим обчисленням
додаткова праця англійського сільського робітника відноситься
до його доконечної праці як $3 : 1$, процентова норма експлуатації
дорівнює 300\%.

Шкільна метода розглядати робочий день як сталу величину
зміцнилася в наслідок застосування формул II, бо тут додаткову
працю завжди порівнюється з робочим днем даної величини.
Те саме буде, коли звертати увагу виключно на поділ новоспродукованої
вартости. Робочий день, що вже упредметнився в якійсь
спродукованій вартості, є завжди робочий день даної величини.

Вираз додаткової вартости й вартости робочої сили в частинах
новоспродукованої вартости — спосіб виразу, що, зрештою,
сам виростає з капіталістичного способу продукції і що його
значення з’ясується пізніше — приховує специфічний характер
капіталістичного відношення, а саме обмін змінного капіталу
на живу робочу силу та відповідне усунення робітника від продукту.
Замість того постає фалшива видимість відносин товариства,
де робітник і капіталіст ділять між собою продукт пропорційно
до різних факторів, що утворюють його\footnote{
А що всі розвинуті форми капіталістичного процесу продукції
є форми кооперації, то немає, природно, нічого легшого, як абстрагуватися
від їхнього специфічного антагоністичного характеру та одним
махом перетворити їх на форми вільної асоціяції, як то зробив граф
А. де Ляборд у своїй книзі «De l’Esprit de l’Association dans tous les
interêts de la Communauté», Paris 1818. Янкі Г.~Керей з таким самим
успіхом принагідно витворяє такі фіґлі навіть щодо відносин системи
рабства.
}.

А втім формули II можна завжди обернути назад у формули І.~Якщо ми, наприклад, маємо: $\frac{\text{додаткова праця в 6 годин}}{\text{робочий день у 12 годин}}$
то доконечний робочий час дорівнює робочому дневі в 12 годин мінус
додаткова праця в 6 годин.

Отже, маємо:\[
\frac{\text{додаткова праця в 6 годин}}{\text{доконечна праця в 6 годин}} \deq{} \frac{100}{100}\text{.}
\]

\noindent{}Третя формула, яку я, забігаючи наперед, принагідно вже
наводив, така:
\begin{gather*}
\text{III. }
\frac{\text{додаткова вартість}}{\text{вартість робочої сили}} \deq{}
\frac{\text{додаткова праця}}{\text{доконечна праця}} \deq{} \frac{\text{неоплачена праця}}{\text{оплачена праця}}
\text{.}
\end{gather*}
Те непорозуміння, що до нього могла призвести формула
$\frac{\text{неоплачена праця}}{\text{оплачена праця}}$, непорозуміння, наче капіталіст оплачує працю,
а не робочу силу, відпадає після поданих вище міркувань.
\parbreak{}  %% абзац продовжується на наступній сторінці
