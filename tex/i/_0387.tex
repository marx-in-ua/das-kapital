\parcont{}  %% абзац починається на попередній сторінці
\index{i}{0387}  %% посилання на сторінку оригінального видання
недорослих забезпечила різним лондонським друкарням газет
та книжок славетну назву «бойні»\footnoteA{
«Children’s Employment Commission. 5 th Report 1866», p. 3,
n. 24, p. 6, n. 55, 56, p. 7, n. 59, 60.
}. Таку ж саму надмірну
працю, жертвами якої є головним чином жінки, дівчата й діти,
ми бачимо і в палітурнях. Тяжка також праця недорослих у
виробництві линв, нічна праця в солоницях, по свічкових та інших
хемічних мануфактурах; у шовкоткальнях, де не користуються
механічною силою, ми бачимо вбивчу працю дітей, уживаних на
те, щоб рухати ткацькі варстати\footnote{
Там же, стор. 114, 115, n 6, 7. Комісар правильно зауважує,
що коли машина взагалі заступає людину, так тут підліток буквально
заступає машину.
}. Одна з найогидніших, найбрудніших
та найгірш оплачуваних праць, до яких переважно
вживають молодих дівчат та жінок, — це сортування лахміття.
Відомо, що Великобританія, не згадуючи вже про величезну масу
її власного лахміття, є склад для торговлі лахміттям цілого світу.
Це лахміття привозять сюди з Японії, якнайвіддаленіших штатів
Південної Америки та з Канарських островів. Але головні джерела
цього довозу є Німеччина, Франція, Росія, Італія, Єгипет,
Туреччина, Бельгія та Голландія. Лахміття служить для
удобрення, фабрикації клоччя (на матраци до ліжок), shoddy
(штучної вовни) та як сировинний матеріял для паперу. Жінки-сортувальниці
лахміття є передатниці віспи та інших заразливих
недуг, що їх першими жертвами стають вони сами\footnote{
Див. звіт про торговлю лахміттям і численні ілюстрації в «Public
Health. 8th Report», London 1866, Appendix, p. 196-208.
}. За класичний
приклад надмірної праці, тяжкої та непідхожої праці, а
тому й сполученої з нею брутальности до робітників, що їх споживають
від наймолодшого віку, можуть бути, поряд рудень та
копалень, цегельні або майстерні для виробу черепиці, де недавно
винайдену машину застосовують в Англії ще лише спорадично
(1866~\abbr{р.}). Між травнем і вереснем праця триває там від 5 години
ранку до 8 години вечора, а там, де сушіння відбувається на
вільному повітрі, — часто від 4 години ранку до 9 години вечора.
Робочий день, що триває від 5 години ранку до 7 години вечора,
вважається за «скорочений», «помірний». Дітей обох статей
уживають, починаючи від 6, навіть від 4 років життя. Вони працюють
стільки ж годин, а часто й більше, ніж дорослі. Праця
тут тяжка, а літня спека ще збільшує виснаження. В одній цегельні
в Mosley, наприклад, одна дівчина 24 років виробляла
\num{2.000} цеглин на день, їй помагало двоє малих дівчаток, які зносили
глину та складали цеглу до купи. Ці дівчатка витягали
щодня по слизьких краях цегельної ями з глибини 30 футів 10 тонн
глини і переносили її на віддаль 210 футів. «Дитина не може
пройти чистилища цегельні, не зазнавши великої моральної
деґрадації\dots{} Безсоромна мова, яку їм доводиться чути від найніжнішого
віку, неподобні, непристойні й безсоромні звички, серед
яких вони виростають в неуцтві та здичавінні, роблять із них
\parbreak{}  %% абзац продовжується на наступній сторінці
