
\index{i}{0478}  %% посилання на сторінку оригінального видання
\chapter{Процес акумуляції капіталу}

\noindent{}Перетворення певної грошової суми на засоби продукції та
робочу силу є перший рух, що його пророблює певна кількість
вартости, яка повинна функціонувати як капітал. Цей рух відбувається
на ринку, у сфері циркуляції. Друга фаза руху, процес
продукції, закінчується, скоро тільки засоби продукції
перетворено на товари, вартість яких перевищує вартість їхніх
складових частин, отже, містить у собі первісно авансований
капітал плюс додаткова вартість. Ці товари треба потім знову
кинути у сферу циркуляції. Треба їх продати, зреалізувати їхню
вартість у грошах, ці гроші знову перетворити на капітал і
так знову й знову повторювати цей процес. Цей кругобіг, що
постійно пророблює ті самі послідовні фази, становить циркуляцію
капіталу.

\disablefootnotebreak{}
Перша умова акумуляції капіталу та, щоб капіталістові вдалося
продати свої товари та знову перетворити на капітал найбільшу
частину одержаних таким чином грошей. У дальшому
викладі ми припускаємо, що капітал перебігає свій процес нормальним
способом. Ближча аналіза цього процесу належить до
другої книги\footnote*{
У другому німецькому виданні цей початок розділу викладена
так: «Ми бачили, як капітал продукує додаткову вартість у формі товару.
Лише через продаж товару реалізується вміщена в ньому додаткова
вартість разом з капітальною вартістю, авансованою на його продукцію.
Тому процес акумуляції капіталу має за передумову процес його циркуляції.
Розгляд цього останнього ми відкладаємо до наступної книги.
Реальні умови репродукції, тобто безперервної продукції з являються
почасти лише в сфері циркуляції, а почасти вони можуть бути досліджені;
лише після аналізи процесу циркуляції. Однак це ще не все». \emph{Ред.}
}.
\enablefootnotebreak{}

Капіталіст, що продукує додаткову вартість, тобто висисає
неоплачену працю безпосередньо з робітників та фіксує її в товарах,
є, правда, перший присвоювач, алеж він зовсім не є
останній власник цієї додаткової вартости. Він мусить потім
поділитися нею з тими капіталістами, що виконують інші функції
в цілій суспільній продукції, з земельним власником і~\abbr{т. ін.}
Тому додаткова вартість розпадається на різні частини. Її частини
припадають різним категоріям осіб та набирають одна проти
одної різних самостійних форм, як от зиск, процент, торговельний
зиск, земельна рента і~\abbr{т. ін.} Ці перетворені форми додаткової
вартости можна буде розглянути лише в третій книзі.
