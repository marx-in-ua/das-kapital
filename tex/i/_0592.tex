\parcont{}  %% абзац починається на попередній сторінці
\index{i}{0592}  %% посилання на сторінку оригінального видання
і 250 — більше ніж дві. Я подаю тут декілька прикладів становища
в тузені цих графств.

\paragraph{Bedfordshire}

Wrestlingworth: Спальні біля 12 футів завдовжки й 10 футів
завширшки, хоч є багато й менших. Маленька одноповерхова
хатина часто буває розділена перегородкою з дощок на дві
спальні, одне ліжко часто стоїть у кухні в 5 футів 6 цалів заввишки.
Квартирна плата — 3\pound{ фунти стерлінґів}. Мешканці мають
сами будувати для себе кльозети, власник будинку дає лише
яму. Скоро лише хтонебудь збудує кльозет, то з нього користуються
всі сусіди. Дім на ймення Річардсон неосяжної краси.
Його вапняні стіни випинають, як жіноча сукня підчас реверансу.
Один кінець причілка опуклий, другий увігнутий, і на
останньому, на нещастя, стоїть димар, — крива труба з глини
й дерева, що нагадує хобот слона. Довга жердина служить за
підпору, щоб не впав димар; двері й вікна ромбічної форми.
З 17 оглянутих домів лише в чотирьох більше ніж по одній
спальні, і ці чотири були переповнені. В хатах з однією спальнею
містилося 3 дорослих і 3 дітей, одне подружжя з шістьма
дітьми й~\abbr{т. ін.}

Dunton: Висока квартирна плата, від 4 до 5\pound{ фунтів стерлінґів},
тижнева заробітна плата чоловіків 10\shil{ шилінґів.} Вони сподіваються
заробити на квартирну плату плетінням із соломи, що ним займається
родина. Що вища квартирна плата, то більше число осіб
мусить тиснутися в однім помешканні, щоб його оплатити. Шестеро
дорослих, що живуть з 4 дітьми в одній спальні, платять за неї
З фунти 10\shil{ шилінґів.} Найдешевшу хатину в Dunton’i, 15 футів
завдовжки, 10 футів завширшки, винаймають за 3\pound{ фунти стерлінґів}.
Лише одна з 14 обслідуваних хат мала дві спальні. Недалечко
від села стоїть хата, знадвору загиджена її мешканцями, долішня
частина дверей на 5 цалів зникла, бо цілком зогнила, надвечір
діру хитро закривають зсередини декількома цеглинами й завішують
рогожкою. Половина вікна разом із шибкою й рямою
зникла без сліду. Тут у голій хаті без меблів тулилося 3 дорослих
і 5 дітей. Dunton не гірший, аніж решта сел Biggleswade Union’у.

\paragraph{Berkshire}

Beenham: У червні 1864~\abbr{р.} в одному cot (одноповерховім
котеджі) жили чоловік, жінка, 4 дітей. Одна дочка прийшла із
служіння додому хора на скарлятину. Вона вмерла. Одна дитина
занедужала і вмерла. Мати й одна дитина були хорі на тиф, коли
до них запросили д-ра Гентера. Батько й одна дитина спали
надворі, але як важко було тут забезпечити ізоляцію, видно з
того, що на битком набитому базарному майдані бідолашного
села лежала білизна з дому зарази, чекаючи, щоб її хтось поправ.
— Квартирна плата за дім Н. 1\shil{ шилінґ} на тиждень; однісінька
спальня для подружжя й 6 дітей. Одну хату винаймають
за 8\pens{ пенсів} (на тиждень), 14 футів 6 цалів завдовжки, 7 футів
\parbreak{}  %% абзац продовжується на наступній сторінці
